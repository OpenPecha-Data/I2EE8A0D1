༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4PD759
ImageGroup: ||14PD906
ISBN:
n/a
LCCN:
n/a
Title:
གསུང་འབུམ།
བསྟན་པའི་དབང་ཕྱུག
gsung 'bum/_bstan pa'i dbang phyug
Author:
བསྟན་པའི་དབང་ཕྱུག་ ཁང་སར་
bstan pa'i dbang phyug, khang sar
n/a
Descriptor:
Original Publication:
Place:
Publisher:
n/a;n/a
mdo smad snga 'gyur stag lung dgon/
stag lung dgon gyi sde snod rigs pa'i dpe tshogs par sgrig khang/
[n.d.]
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



©
་
ལ། །ཁང་སར་བསྟན་པའི་དབང་ཕྱག་གི་གསུང་འབུམ་བཞུགས་སོ། །
༄༅།
PHE



A
བy@uea
?
)
།བཀྲ་ཤིས་འཁོར་ལོ་ལོ་གླེགས་བམ་བཞུགས་སོ།།
༄༅།།བཀྲ་ཤིས་འཁོར་ལོའི་གླེགས་བམ་བཞུགས་སོ།།
་བྱ©28
;
པོ
ས2
ེ
c7
cs@
>©
-c
e



ཆོས་དབྱིངས་ གཅིག མཛོད་འགྲེལ།
༄༅། །ཆོས་དབྱིངས་རིན་པོ་ཆེའི་མཛོད་ཀྱི་འབྲུ་འགྲེལ་འོད་གསལ་ཐིག་ལེ་ཉག་གཅིག་ཅེས་བྱ་བའི་སྨད་ཆ་བཞུགས་སོ།



ཁང་སར་བསྟན་པའི་དབང་ཕྱུག་གི་གསུང་འབུམ།
༄༅། །ད་ནི་ཆོས་ཐམས་ཅད་བྱང་ཆུབ་
པའི་ལེའུ་དེ་ས་བཅད་ཉེར་གཉིས་ཡོད་
པའི་བྱང་ཆུབ་སེམས་ཉིད་མཁའ་ཀློང་
བཞིན་ཡངས་པ་ཆེན་པོའི་ཀློང་གཅིག་
སེམས་ཀྱི་ཀློང་དུ་ལ་བཟླ་བར་བསྟན་
པ་ལས། དང་པོ་དེ་ལྟར་གཉིས་སུ་མེད་
བློ་ལས་འདས་པར་ལ་བཟླ་བ་ནི། རང་
ལ། །མཁའ་མཉམ་བྱང་ཆུབ་སེམས་ཀྱི་
འཇིགས་མེད་རྒྱལ་བའི་མྱུ་གུ་མཆོང་



ཆོས་དབྱིངས་
ཉིས་བརྒྱ་ང་བཞི་
༄༅། །གནམ་གཟེར་ནི། །གནད་དུ་དྲིལ་ཏེ་བཅུད་དུ་ཕྱུང་བ་ནི། །ཆེ་བའི་ཆེ་བ་ཀུན་བཟང་ཡངས་པའི་
ཐུགས། །རང་གི་ངོ་བོས་སྤྱི་རྒྱ་རླབས་ཀྱིས་བཅད། །ཀློང་ཆེན་གཅིག་ལ་རྟོགས་དང་མ་རྟོགས་དང༌། །གྲོལ་
དང་མ་གྲོལ་གཉིས་མེད་མཉམ་པ་ཆེ། །དེའང་རིག་པའི་རང་བཞིན་རྒྱ་ཆེ་ཞིང་ཁྱོན་ཡངས་པ་འཁོར་འདས་
ཀུན་ཁྱབ་ཆེན་པོའི་ཀློང་གཅིག་ལ་ཆོས་ཐམས་ཅད་གཉིས་མེད་ལྷུན་རྫོགས་ཆེན་པོར་འུབ་ཆུབ་པར་ལ་བཟླ་
མཛོད་འགྲེལ།
ཨོ་རྒྱན་འཇིགས་མེད་ཆོས་ཀྱི་དབང་།



ཁང་སར་བསྟན་པའི་དབང་ཕྱུག་གི་གསུང་འབུམ།
བའམ་ཐག་བཅད། དེ་འདྲའི་རིག་པ་དེ་ནི་གཉིས་མེད་ཕྱོགས་ལྷུང་དང་བྲལ་བ་ནམ་མཁའ་དང་མཉམ་པའི་
དོན་དམ་བྱང་ཆུབ་སེམས་ཀྱི་གནམ་གཟེར་རམ་འགྱུར་བ་མེད་པའི་གནས་ལུགས། དེ་ནི་བདག་རྟོག་
གཉིས་འཛིན་དང་བྲལ་བའི་རིག་པ་སྟོང་གསལ་འགག་པ་མེད་པའི་རང་རིག་རང་གསལ་གྱི་ཡེ་ཤེས། རིག་
ཆ་རྗེན་པ་དེ་ལྷང་ལ་བུད་དེ་ཅར་ཕོག་ཏུ་ངོ་སྤྲད་པ་དེ་ནི་གནད་དུ་དྲིལ་ཏེ་བཅུད་དུ་ཕྱུང་བ་ཞེས་པ་དེ་ལས་
མི་འགྱུར་ནམ་མཁའི་རྡོ་རྗེའི་ཞབས།
འཇམ་དཔལ་དགྱེས་པའི་རྡོ་རྗེའི་ཞབས།



ཆོས་དབྱིངས་
13
ཉིས་བརྒྱ་ང་ལྔ་
༄༅། །གཞན་ན་མེད་པ་ནི་ཆོས་ཐམས་ཅད་ཀྱི་གནས་ལུགས་མཐར་ཐུག་པའི་སྐྱེལ་སོ་ཟབ་པ་བས་ཀྱང་
ཆེས་ཟབ་པ། ཆེ་བའི་ཆེ་བ་ཀུན་བཟང་ཡངས་པ་ཆེན་པོའི་ཐུགས་དང་གཉིས་སུ་མེད་པའི་ཡེ་ཤེས་ཡིན་ནོ། །
དེ་ནི་དཔེར་ན་བྱ་རྒྱལ་ཁྱུང་གིས་ནམ་འཕང་གཅོད་པ་བཞིན་དུ་ཡིད་དཔྱོད་ཀྱི་དྲི་མ་དང་བྲལ་བས་ཆོས་སྐུ་
རྗེན་པ་རང་གི་ངོ་བོས་འཁོར་འདས་ཡོངས་ཀྱི་སྤྱི་རྒྱ་རླབས་ཀྱིས་བཅད་དེ་ཆོས་ཐམས་ཅད་རིག་པ་ཀ་དག་
མཛོད་འགྲེལ།
རྟོགས་ལྡན་ཚུན་མཉམ་བྱ་བྲལ་རྗེ།
དབོན་སྤྲུལ་བསྟན་པའི་དབང་ཕྱུག་རྗེ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཆོས་སྐུ་ཟང་ཐལ་ཆེན་པོར་རྟོགས་པ་ནི། གནས་ལུགས་མཐར་ཐུག་པ་ཡིན་པས་ན་དེའི་སྟེང་དུ་ལ་བཟླ་བའམ་ཐག་གཅོད་པ་ནི་གནད་དོ། །དེ་ལྟ་
བུའི་ཀློང་ཆེན་ཆོས་སྐུ་རིག་པ་གཅིག་པུ་ལ་བཅོས་བསླད་མེད་པར་རྗེན་པར་ངོ་ཤེས་ཤིང་དེའི་ངང་དུ་འདུ་འབྲལ་མེད་པར་གནས་པ་ལས་གཞན་དུ་
རྟོགས་དང་མ་རྟོགས་མེད་པ་དང༌། གྲོལ་དང་མ་གྲོལ་མེད་པར་ཆོས་ཐམས་ཅད་གཉིས་མེད་མཉམ་པ་ཆེན་པོའི་རིག་པ་ཟང་ཐལ་རྗེན་པ་གཅིག་
ཏུ་ཐག་བཅད་པཾ་ནི་མཐར་ཐུག་གི་ལ་བཟླ་བ་ཡིན་ཏེ། རྡོ་རྗེ་སེམས་དཔའ་སྙིང་གི་མེ་ལོང་ལས། རིག་པའི་ཆོས་ཐམས་ཅད་བདག་རྟོག་བློ་དང་
# བྲལ་བར་ཤར་བར་གྱིས་ཤིག དེ་བཞིན་དུ་ཆོས་ཐམས་ཅད་འགག་པ་མེད་པར་སྐྱོལ་ཅིག འགག་པ་མེད་པ་ཅིར་ཡང་སྣང་བར་སྐྱོལ་ཅིག ཅིར་



ཆོས་དབྱིངས་
ཉིས་བརྒྱ་ང་དྲུག་
༄༅། །ཡང་སྣང་བ་སྐྱེ་བ་མེད་པར་སྐྱོལ་ཅིག སྐྱེ་བ་མེད་པ་འགྲོ་འོང་མེད་པར་སྐྱོལ་ཅིག འགྲོ་འོང་མེད་པ་གཉིས་སུ་མེད་པར་སྐྱོལ་ཅིག གཉིས་
སུ་མེད་པ་གསལ་བ་མཐའ་གྲོལ་ཆེན་པོར་སྐྱོལ་ཅིག དེ་བཞིན་དུ་ཆོས་ཐམས་ཅད་ཅི་ལའང་མི་རྟོག་མི་སེམས་པར་སྐྱོལ་ཅིག ཆོས་ཐམས་ཅད་
གསལ་ལ་མ་ཡེངས་པའི་ངོ་བོར་སྐྱོལ་ཅིག ཅེས་གསུངས། ལུང་འདིའི་དོན་ནི། ཀ་དག་ཆོས་ཟད་རྗེན་པའི་ཆོས་སྐུ་དེ་མཐར་ཐུག་གི་སྐྱེལ་ས་དང་ མ
ལ་བཟླ་ས་ཡིན་པའོ། །དེ་ལྟར་མ་རྟོགས་ན། ཆོས་སྟོན་པ་པོ་དེས་ཀྱང་ཆོས་ཐམས་ཅད་སྐྱེ་མེད་བསམ་བརྗོད་ལས་འདས་པ་ཡིན་ཞེས་ངག་ནས་
བཤད། ཉན་པ་པོ་དེས་ཀྱང་བསམ་བརྗོད་མེད་དོ་སྙམ་ཡང་མིང་མེད་མིང་དུ་སོང་སྟེ། ཁ་ནས་བསམ་བརྗོད་མེད་ཅེས་བཤད་ཀྱང་། སེམས་ལ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
# བསམ་བརྗོད་ཡོད་འདུག་པས་ན་ཕན་པ་ཅི་ཡང་མེད། བསམ་བརྗོད་མེད་པ་དེ་ནང་སེམས་ཀྱིས་མ་རྟོགས་པར། རྣམ་པར་རྟོག་པ་ཕྱིར་ཤོར་ན་
སེམས་ཀྱི་རང་ངོ་རྟོགས་པའི་དུས་མེད་དེ། རང་ཤར་ལས། ཆོས་སྐུ་ཟང་ཐལ་ཡིན་པར་མ་ཤེས་པར། །རྫོགས་རིམ་སྐྱེ་བ་མེད་པར་ཁས་བླངས་
ཀྱང་། །ཝ་སྤྲེལ་སེང་གེ་དག་ཏུ་བརྫུས་པ་བཞིན། །ཞེས་སོ། །འདིར་འཕྲོས་དོན་ཀུན་མཁྱེན་ཆེན་པོའི་གཞུང་འདིའི་རང་འགྲེལ་ལྟར་རིག་པ་ཅར་ མ
ཕོག་ཏུ་ངོ་སྤྲོད་པ་ལ་གཉིས་ཏེ་གནད་ལ་མ་བརྟེན་པར་ངོ་སྤྲོད་ཐབས་དང་། གནད་ལ་བརྟེན་ནས་ངོ་སྤྱད་པ་གཉིས་ལས། དང་པོ་ནི། སྒོ་གསུམ་མ་
བཅོས་གློད་དེ་བཞག་དུས་རྣམ་རྟོག་ཕྱིར་མ་སྤྲོས། ནང་དུ་མ་བཟུང་། བར་དུ་མ་བཞག མདོར་ན་བཅས་བཅོས་སྤུ་ཙམ་མ་བྱས་པར་རང་བབས་སུ་



ཆོས་དབྱིངས་
ཉིས་བརྒྱ་ང་བདུན་ མཛོད་འགྲེལ།
༄༅། །གནས་དུས་ཤེས་པ་སྐྱེ་འགག་གནས་གསུམ་དང་བྲལ་བའི་རིག་པ་སལ་ལེ་སེང་ངེ་རྗེན་ནེ་བ་ཞིག་ཤར་བ་བྱིན་རླབས་འཕོ་བའི་ལུགས་ཀྱི
རིག་པ་ངོ་སྤྲད་ལུགས་ཡིན། ༈ གཉིས་པ་ལ་དྲུག་ལས། དང་པོ་སེམས་བཟུང་ནས་ངོ་སྤྲད་ལུགས་ནི། ལུས་གནད་སྐྱིལ་ཀྲུང༌། རླུང་གནད་དལ་བ།
སེམས་མི་རྟོག་པར་བཞག་དུས། གསལ་སེང་ངེ་གནས་དུས་ཀྱི་གསལ་བ་དང་གནས་པ་གཉིས་པོ་ཉམས་ཡིན་པས་ལོགས་སུ་བཅད་ནས། རིག་གེ་ 。
རྗེན་ནེ་བའི་ཆ་དེ་ཆོས་སྐུ་ཡིན་པར་ངོ་སྤྲད་དོ། །སེམས་གནས་པའི་ངོ་སྤྲད་པ་ནི། སེམས་བཟུང་བ་མ་ཡིན་པར་རང་ས་ན་ལྷན་ནེ་རང་བབས་སུ་
འདུག་དུས། གནས་ཆ་དེ་བཞག་ལ། རིག་གེ་སལ་ལེ་བ་དེ་ཆོས་སྐུར་ངོ་སྤྲད་དོ། །རྩ་བ་བཅད་ནས་ངོ་སྤྲད་པ་ནི། སེམས་གང་དུ་དེད་ནས་གང་



ཁང་སར་བསྟན་པའི་དབང་ཕྱུག་གི་གསུང་འབུམ། །
ནས་བྱུང་། གང་ན་འདུག་མཐའ་བརྟགས་པས་ཅི་ཡང་མ་རྙེད་པར་རྗེན་སེང་ངེ་སོང་འདུག་དུས། གང་ཡང་མི་རྟོག་པར་སོང་བ་དེ་བཞག་ལ་རིག་གེ་
རྗེན་ནེ། མིང་དོན་ལས་འདས་པ་དེ་ཆོས་སྐུར་ངོ་སྤྱད་དོ། །དངོས་པོ་དེད་ནས་ངོ་སྤྲད་པ་ནི། སེམས་ཡུལ་ཐོག་ཏུ་ཤོར་དུས་ཡུལ་དེ་ཚལ་བ་དུམ་
བུར་ལ་སོགས་པར་བཤིག་པའི་ཕྱོགས་གང་ན་སེམས་དེ་འདུག་དེད་པས།ཡུལ་དང་སེམས་གཉིས་ཀ་མེད་པར་བརྗོད་མི་ཤེས་པར་སྟོང་སངས་ཀྱི་
ངང་ལ་གནས་དུས། གང་ཡང་འཕྲོ་འདུ་མེད་པའི་གནས་ཆ་དེ་བཞག་ལ། རིག་ཆ་རྗེན་སེང་ངེ་བ་དེ་ཆོས་སྐུར་ངོ་སྤྲད་དོ། །ཡུལ་དང་ཤེས་པའི་བར་
ནས་ངོ་སྤྱད་པ་ནི། ཤེས་པ་ཡུལ་ལ་ཤར་དུས་སིམ་མེར་བཞག་རྗེས། ཡུལ་ལ་ཕར་མི་བསམ། སེམས་ལ་ཚུར་མི་བསམ་པར་བར་མེད་དུ་ཧ་རེ་སོང་



ཆོས་དབྱིངས་ ཉིས་བརྒྱ་ང་བརྒྱད་ མཛོད་འགྲེལ།
༄༅། །དུས། ཧ་རེ་གནས་ཆ་དེ་བཞག་ལ། ཧྲིག་གེ་ས་ལེ་བའི་རིག་པ་ཟང་ཐལ་དེ་ཆོས་སྐུར་ངོ་སྤྲད་དོ། །ཡེངས་ལ་བོར་ནས་ངོ་སྤྲད་པ་ནི། དར་
ཅིག་ཐ་མལ་དུ་འདུག་ནས། ལབ་ལ་སོགས་པ་བྱེད་དུས་ཤེས་པ་ཡེང་དུ་བཅུག་པའི་བར་དེར། ཧ་ས་ར་ཀི་ཅི་ལ་ཟེར་ཤོད་ཤོད་ཅེས་འབྲེལ་མེད་ཅི་
ཟེར་འདུག་མི་ཤེས་པ་བརྗོད་དུ་ཅི་ཆ་མེད་པའི་ཤེས་པ་ཧད་དེ་སེང་ངེ་བ་ཞིག་བྱུང་དུས། ཧད་དེ་གནས་ཆ་དེ་བཞག་ལ། རིག་གེ་སལ་ལེ་རྗེན་པར་ =
སོང་བའི་ཆོས་སྐུ་དེ་ངོ་སྤྱད་དོ། །ཡང་ན་ཕར་སོང་ཞེས་འགྲོ་དུས། ཚུར་ཤོག་ཅེས་དེ་འདྲ་འགའ་བྱས་པས། ཤེས་པ་མི་འཕྲོ་བ་དེ་བཞག་ལ་རིག་གེ་
རྗེན་ལ་སོང་བ་དེ་ཆོས་སྐུར་ངོ་སྤྲད་དོ། །མདོར་ན་རྩ་རླུང་ཐིག་ལེའི་ཐབས་ལ་བརྟེན་ནས་ངོ་སྤྱོད་པ་དང་། གཞན་ཡང་རུང་སྟེ། སེམས་སྤྲོ་བ་དང་།



ཁང་སར་བསྟན་པའི་དབང་ཕྱུག་གི་གསུང་འབུམ།
གནས་པ་སོགས་ཐབས་སྣ་ཚོགས་ཅི་བྱེད་ཀྱང་གསལ་བ་ཞིག་གི་སྟེང་དང༌། སྟོང་པ་ཞིག་གི་སྟེང་དུ་མི་བཞག་པར་གསལ་སྟོང་གཉིས་མེད་ཀྱི་རིག་
པ་རྗེན་ནེ་བ་ཤེལ་གོང་འདྲ་བ་བློ་བྲལ་རྗེན་ལ་བུད་པ་གལ་ཆེ། འདི་དག་ལྟ་ཐོག་ནས་ངོ་སྤྲད་པ་ཁྱུང་ཆེན་ཐུར་བབས་ཀྱི་ལྟ་བ་ངོ་སྤྲད་ལུགས་ཡིན།
མདོར་ན་གསལ་ཉམས་དང་། མི་རྟོག་པའི་ཉམས་དང་། རིག་པ་རྣམས་ཀྱི་ཁྱད་པར་འབྱེད་དགོས། གསལ་ཉམས་ནི་གནས་ཆ་སལ་ལེ་བ་ཕྱོགས་ ཀྵ
གཅིག་པ་ཞིག་ཡིན། མི་རྟོག་པ་ནི་ཅི་ཡང་མི་སེམས་པའི་སྟོང་ཆ་ཕྱགས་གཅིག་པ་ཞིག་ཡིན། རིག་པ་ནི་གསལ་ཆ་རྐྱང་པ་དང༌། གནས་ཆ་ཁོ་ན་
# ཞིག་མ་ཡིན་པར་རིག་གེ་རྗེན་ནེ་ཟང་ཐལ་ཤེལ་གོང་ལྟ་བུ་ཞིག་ཡིན་ནོ། །དེ་ལྟར་ཐལ་འགྱུར་ལས། སེམས་ནི་གཟུང་དང་གནས་པ་དང༌། རྩ་བ་



ཆོས་དབྱིངས་
ཉིས་བརྒྱ་ང་དགུ་
༄༅། །བཅད་དང་དངོས་པོ་དེད། །ཡུལ་དང་ཤེས་པའི་བར་ནས་བཙལ། །ཡེངས་པ་བོར་བ་རྣམས་ཡིན་ནོ། །ཞེས་སོ། །དེས་ན་རིག་པ་ཟང་ཐལ་
རྗེན་པ་གཅིག་གི་སྟེང་དུ་ལ་བཟླ་བ་ནི་གནད་དོ། །རང་ལུགས་ལ་རིག་པ་སྐྱེ་འགག་གནས་གསུམ་དང་བྲལ་བ། སྨྲ་བསམ་བརྗོད་མེད་ཆེན་པོ།
ཆོས་ཟད་མིང་མེད་ཆེན་པོ། ཐོག་མའི་ཀ་དག་ཆེན་པོ་སོགས་ཀྱིས་ངོས་འཛིན་དགོས་ཀྱི་གསལ་སྣང་ཕྱོགས་གཅིག་པ་དང་། སྟོང་པ་བྱིང་ཆད་ཅིག་
མ་ཡིན་ནོ། །གཞན་ཡང་ཕྱག་ཆེན་པས་ངོ་སྤྲད་ཐབས་དང་། ཕྱི་སེམས་སྡེ་དང་ནང་ཀློང་སྡེ་སོགས་ཀྱིས་ངོ་སྤྲད་ལུགས་དང་མི་འདྲ། འདི་ནི་གསང་
བ་མན་ངག་སྡེའི་ངོ་སྤྲད་ལུགས་ཡིན། གཞན་ཡང་དབུ་མ་བས་ཆོས་ཐམས་ཅད་སྟོང་ཉིད་དུ་གཏན་ལ་ཕབ་སྟེ་སྟོང་ཆའི་སྟེང་ནས་སྤྲད་ཀྱང༌། འདིར་
མཛོད་འགྲེལ།



རིག་ཆའི་སྟེང་ནས་སྤྱད་པས་ན་གནམ་ས་ལྟ་བུའི་ཁྱད་པར་ཡོད། སེམས་སྡེ་དང་ཀློང་སྡེ་སོགས་ཀྱིས་ཡུལ་སྣང་དང་ཤེས་པ་ཐམས་ཅད་ཡོད་མ་
མྱོང་། མེད་མ་མྱོང་བར་འཇལ་བས་ངོ་སྤྱད་ཀྱང་། དེའང་སྟོང་པ་སྤྱི་འབྱམས་གཤིས་ཤོར་གྱི་སྐྱོན་དང་གོལ་ས་ཆེའོ། །འདིར་དེ་དག་གང་དང་མི་
འདྲ་བ་ནི་གསང་བ་མན་ངག་སྡེའི་ཐུན་མོང་མ་ཡིན་པའི་ཁྱད་ཆོས་ཡིན་ནོ། ། ༈ གཉིས་པ་དེ་ལྟར་རྟོགས་པའི་རྣལ་འབྱོར་པ་དེ་རྟོགས་པ་ཆུ་བོའི་
རྒྱུན་གྱི་རྣལ་འབྱོར་ལ་གནས་པས་འཁོར་བ་མིང་མེད་དུ་སངས་པར་བསྟན་པ་ནི། སྒོ་ངའི་ནང་ནས་འདབ་གཤོག་རྒྱས་པའི་བྱ། །རྒྱ་དང་བྲལ་བས་
ཎྞཾ ནམ་མཁའི་ཀློང་ན་གནས། །ཀླུ་རྣམས་ཟིལ་གནོན་གཡང་ས་ཤུགས་ཀྱིས་ཆོད། །ཐེག་པའི་ཡང་རྩེ་རྡོ་རྗེ་སྙིང་པོ་ཡང་། །ཇི་བཞིན་རྟོགས་པའི་རྣལ་



ཆོས་དབྱིངས་
ཉིས་བརྒྱ་དྲུག་ཅུ་
༄༅། །འབྱོར་སྐལ་བ་ཅན། །ཐེག་དམན་ཟིལ་གནོན་འཁོར་བའི་གཡང་ས་ཆོད། །དེའང་བྱ་ཁྱུང་གི་རྒྱལ་པོ་ཁྱུང་ཆེན་ག་རུ་ཊ་དེ་སྒོ་ངའི་ནང་ནས་
འདབ་གཤོག་ལེགས་པར་རྒྱས་པའི་བྱ་ཕྲུག་ཡིན་པས་ན། བྱ་གཞན་ཐམས་ཅད་དང་མི་འདྲ་བའི་ཁྱད་ཆོས་ཡོད་དེ། ནམ་ཞིག་སྒོ་ངའི་ཁ་ཕྱེས་ཏེ་
སྒོང་རྒྱུ་དང་བྲལ་བས་དེའི་ཚེ་སྒོང་རྒྱ་གྲོལ་བ་དང་ནམ་མཁའི་ཀློང་ན་འཕུར་བ་གཉིས་དུས་མཉམ་དུ་གནས་པ་ཡིན། བྱ་ཕྲུག་གཞན་ཞིག་ཡིན་ན་
སྒོ་ངའི་ཁ་ཕྱེས། དེ་རྗེས་སྤུ་སྐྱེས། རིམ་བཞིན་གཤོག་པ་སྐྱེས་ནས་འཕུར་ལྷབ་བྱེད། གཟོད་ནམ་མཁར་འཕུར་དགོས་པ་དེ་འདྲ་ཡིན་ཡང་། ཁྱུང་
ཕྲུག་ནི་དེ་དང་མི་འདྲ་བའི་ཁྱད་ཆོས་ཡོད་པ་དང་། ཀླུའི་ཁ་གནོན་ཡིན་པས་ན་ཀླུ་རྣམས་ཀྱི་ཁེངས་སེམས་དང་ང་རྒྱལ་འཕྲོག དཔའ་བཀོང་ཟིལ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
གྱིས་གནོན་པ་དང་མཁའ་ལ་འཕུར་ན་གཤོག་རྩལ་ཤིན་ཏུ་ཆེ་བས་གཡུང་ས་ཤུགས་ཀྱིས་ཆོད་པ་དེ་ག་རུ་ཊའི་ཕྲུ་གུའི་ཁྱད་ཆོས་ཡིན་ནོ། །དེ་
བཞིན་ཐེག་པའི་ཡང་རྩེ་འོད་གསལ་རྫོགས་པ་ཆེན་པོ་རྡོ་རྗེ་སྙིང་པོ་ཡང་འདི་ཉིད་ཀྱི་དོན་ཇི་ལྟ་བ་བཞིན་དུ་རྟོགས་པའི་རྣལ་འབྱོར་སྐལ་བ་ཅན་
གྱི་གང་ཟག་རྣམས་ལ། དང་པོ་བླ་མས་ངོ་སྤྲད་དེ་རིག་པ་ཆོས་ཀྱི་སྐུ་ལེགས་པར་རྟོགས། དེ་ནས་སྒོམ་པ་ལྷུར་བླངས་ནས་ཉིན་མཚན་མེད་པར་
གོམས་པས་རྒྱུན་བསྲིངས་ཏེ་རྟོགས་པ་མཆོག་ཏུ་གྱུར་བ་རྣམས། །ད་ལྟ་ལུས་མ་འབྱོངས་བ་ཞེས་ལུས་རྡུལ་ཕྲན་དུ་དེངས་བ་ལྟ་བུའི་ལུས་འབྱངས་
མ་ཐོབ་ཀྱང་སྒོ་ངའི་ནང་ནས་འདབ་གཤོག་རྒྱས་པ་ལྟ་བུའི་རྟོགས་པའི་རྩལ་རྫོགས་ན། ནམ་ཞིག་ལུས་རྒྱ་རལ་མ་ཐག་ཏུ་ནང་དབྱིངས་ཀྱི་རིག་པ་



ཆོས་དབྱིངས་
ཉིས་བརྒྱ་རེ་གཅིག་ མཛོད་འགྲེལ།
༄༅། །དེ་ཕྱི་དབྱིངས་སྟོང་པ་དུས་གསུམ་རྒྱལ་བའི་ཐུགས་ཆོས་ཉིད་ཆེན་པོ་དང་དབྱེར་མེད་དུ་འདྲེས་ཏེ་ཀ་དག་ཐད་གྲོལ་ཆེན་པོར་སངས་རྒྱས་
ཤིང་ཆོས་སྐུའི་ངང་ལས་མ་གཡོས་བཞིན་དུ་གཟུགས་སྐུ་རྣམ་གཉིས་ཀྱིས་ཇི་སྲིད་འཁོར་བ་མ་སྟོངས་བར་དུ་གདུལ་བྱའི་དོན་རྟག་ཁྱབ་ལྷུན་གྲུབ་
ཀྱི་འགྲོ་དོན་རྒྱ་ཆེན་པོ་མཛད་པ་དེ་འོག་མའི་ཐེག་པ་ཀུན་ལ་མེད་ཀྱང༌། ཨ་ཏི་ཡོ་ག་ལ་དེ་འདྲའི་ཡོན་ཏན་ཡོད་པ་ནི་འབྲས་བུའི་ཐེག་པའི་ཁྱད་
ཆོས་ཡིན་ནོ། །དེས་ན་ཀློང་ཆེན་པས། གནའ་ཕྲུག་བྲག་ལ་བདེ་བླག་འཛེག་པ་དེ། །སྲོག་ཆགས་གཞན་ལ་མི་སྲིད་ཁོ་ལ་སྲིད། །ཨ་ཏིའི་མུ་མེད་
ཆིག་ཆོད་བསྟན་པ་དེ། །འོག་མའི་ཐེག་པ་ཀུན་དང་མི་མཐུན་ཀྱང་། །རང་བྱུང་ཡེ་ཤེས་དོན་ལ་འཐད་པ་ཡིན། །ཞེས་སོ། །དེས་ན་ཨ་ཏིའི་ཐེག་པ་



ཁང་སར་བསྟན་པའི་དབང་ཕྱུག་གི་གསུང་འབུམ། །
འདིའི་ཐེག་དམན་དང་ཉོན་མོངས་པའི་ཚོགས་རྣམས་ཟིལ་གྱིས་གནོན་ཞིང་ཁམས་གསུམ་འཁོར་བ་ཀ་དག་ཏུ་གྲོལ་བས་ན་འཁོར་བའི་གཡང་ས་
ཆོད་པ་ཞེས་བྱ་སྟེ། ཀུན་བྱེད་ལས། ཁྱུང་ཆེན་ནམ་མཁར་ལྡིང་བ་བཞིན། །སྤྲོ་བ་མེད་ཅིང་བསྡུ་བ་མེད། །ཅེས་དང་། སེང་གེ་རྩལ་རྫོགས་ལས། །
སེམས་ཅན་ཀུན་གྱི་རང་ལུས་ལ། །ཡེ་ཤེས་དག་པའི་ངོ་བོ་གནས། །རྒྱ་ཕྱེ་སྣང་བར་མི་ནུས་ཏེ། །དཔེར་ན་མངལ་དང་སྒོ་ངའི་རྒྱ། །མངོན་དུ་མི་ ཐ
འབྱུང་བསྒྲིབས་གྱུར་ཀྱང་། །རང་རྩལ་རྫོགས་ནས་འབྱུང་བ་བཞིན། །རྣལ་འབྱོར་ལུས་འདི་བོར་མ་ཐག །རང་སྣང་ཡུལ་དང་འཕྲད་པར་འགྱུར། །
ཞེས་རྒྱ་ཕྱེ་སྣང་བར་མི་ནུས་ཏེ་ཞེས་པའང་ད་ལྟ་ཚེ་འདིར་ལུས་རྒྱའི་སྦུབས་ན་ཡོད་ཚེ་ལུས་རྒྱ་ཕྱེས་ཏེ་ཀ་དག་ཐད་གྲོལ་བྱེད་མི་ནུས་ཞེས་པའི་དོན་



ཆོས་དབྱིངས་ ཉིས་བརྒྱ་རེ་གཉིས་
༄༅། །ནོ། ། ༈ གསུམ་པ་རིག་པའི་ངོ་བོ་རྒྱུ་འབྲས་ལས་འདས་པར་ལ་བཟླ་བ་ནི། ཀུན་གྲོལ་མཉམ་པ་ཆེན་པོར་གནས་པ་དེ། །རྒྱུ་འབྲས་རྩོལ་
སྒྲུབ་ཅན་ལ་མི་རིགས་ཀྱང༌། །ཐེག་མཆོག་མི་གཡོ་མཉམ་པའི་དོན་ལ་འཐད། །དེའང་སྣོད་བཅུད་ཕྱི་ནང་གི་ཆོས་ཐམས་ཅད་ཀ་དག་སྤྲོས་པ་དང་
བྲལ་བའི་ཀློང་དུ་ཡེ་ནས་རང་སར་གྲོལ་བས་ཀུན་གྲོལ་མཉམ་པ་ཆེན་པོར་གནས་པ་དེ་ཐེག་པ་འོག་མ་རྒྱུ་འབྲས་དང་བླང་དོར་རྩོལ་སྒྲུབ་ཅན་གྱི་ ཥ
གང་ཟག་རྣམས་ཀྱི་བློ་ངོ་ལ་མི་ཤོང་བ་དང་། རྒྱུད་ལ་མི་སྐྱེ་བས་ན་དེ་དག་ལ་སྟོན་མི་རིགས་ཏེ། ཅིའི་ཕྱིར་ན་ཨ་ཏི་ཡོ་ག་གསང་བ་ཟབ་མོ་རྡོ་རྗེའི་
གད་མོ་བཅུ་གཉིས་དང་། ངོ་མཚར་བའི་ཚིག་ཆེན་བརྒྱད་སོགས་ཀྱི་དགོངས་དོན་ཐེག་པ་དམན་པ་བ་རྣམས་ཀྱིས་ཐོས་ཚེ་བློར་མི་ཤོང་བ་དང༌།
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
སྐྲག་འཇིགས་སྐྱེས་ནས་ཁྲག་བསྐྱུགས་ཏེ་ཤི་བ་དང༌། སྐུར་བ་བཏབ་ན་རྣམ་སྨིན་ངན་སོང་དུ་ལྷུང་བ་དང༌། བསྐལ་བ་མང་པོར་ཟབ་མོའི་ཆོས་དང་
མི་འཕྲད་པ་དང༌། འཆད་པ་པོ་ལའང་གསང་སྒྲོག་གི་ཉེས་པ་འབྱུང་ཞིང་། དཔའ་བོ་མཁའ་འགྲོས་བཀའ་ཆད་འབྱུང་ཕྱིར་གསང་དགོས་ཀྱང༌། །
ཐེག་མཆོག་ཨ་ཏི་ཡོ་གའི་རྣལ་འབྱོར་བ་རིག་སྟོང་སྤྲོས་བྲལ་མི་གཡོ་མཉམ་པ་ཉིད་ཀྱི་དོན་རྟོགས་པའི་སྐལ་ལྡན་རྣམས་ལ་འཐད་ཅིང་འོས་པ་ཡིན་
ཏེ། ཀུན་བྱེད་ལས། རྒྱུ་དང་འབྲས་བུའི་ཐེག་པ་ཅན་རྣམས་ལ། །ཀུན་བྱེད་ང་ཡི་ལུང་འདི་བསྟན་མི་བྱ། །ང་ཡི་ལུང་འདི་ངེས་པར་བསྟན་བྱས་ན། །
དགེ་སྡིག་ལས་ལ་རྒྱུ་འབྲས་ཡོད་ཟེར་ནས། །ཡང་དག་ང་ལ་སྒྲོ་དང་སྐུར་བཏབ་པས། །ཡང་དག་ང་དང་ཡུན་དུ་འཕྲད་མི་འགྱུར། །ཞེས་སོ། ། །



ཆོས་དབྱིངས་ ཉིས་བརྒྱ་རེ་གསུམ་ མཛོད་འགྲེལ།
༄༅། །སྐབས་འདིར་ལོག་རྟོག་ཅན་འགའ་རེའི་དོགས་པ་བསལ་ཚུལ་གསུངས་ཡོད་ཀྱང་འདི་འབྲུ་འགྲེལ་གཙོར་འདོན་བྱེད་པའི་ཕྱིར་མ་སྤྲོས་
སོ། ། ༈ བཞི་བ་དེ་ལྟར་རྒྱུ་འབྲས་རྩོལ་སྒྲུབ་ལས་འདས་པའི་རིག་པ་རྟོགས་པའི་འབྲས་བུའི་རྟགས་ཚད་ངེས་པ་ནི། ཐམས་ཅད་བདེ་ཆེན་མཁའ་
མཉམ་ཆོས་སྐུའི་ཀློང༌། །ཆོས་སྐུའི་ཀློང་དུ་མ་གྲོལ་འགའ་ཡང་མེད། །ཆོས་ཉིད་རང་བཞེངས་རྡོ་རྗེ་སྙིང་པོའི་སྐུ། །བག་ཆགས་ལུས་ལ་སྙིང་པོའི་ བ
རྩལ་རྫོགས་ཏེ། །སྐྱེ་ཤི་བར་དོ་སྲིད་པའི་ལས་བོར་ནས། །རིག་པ་གཅིག་པུ་ཀུན་དང་དབྱེར་མེད་ཅིང༌། །ལྷུན་གྲུབ་ས་ལ་རྒྱལ་བའི་སྲིད་ཟིན་
ནས། །རྒྱ་ཆད་མེད་པར་སྤྲུལ་པ་འབྱུང་བ་དང་། །ཐོགས་པ་མེད་པར་ཀུན་ལ་འཇུག་པ་ནི། །བྱར་མེད་རླུང་ཞོན་རྣལ་འབྱོར་སྤྱོད་ཡུལ་ཏེ། །དམན་།



ཁང་སར་བསྟན་པའི་དབང་ཕྱུག་གི་གསུང་འབུམ། །
པའི་ཐེག་པ་ཀུན་ལ་མི་རིགས་ཀྱང་། །ཨ་ཏིས་རིག་པར་སྟོན་པ་འབྲས་བུའི་གནད། །དེའང་ཕྱི་ནང་སྣོད་བཅུད་ཀྱི་ཆོས་ཐམས་ཅད་རིག་སྟོང་བདེ་
བ་ཆེན་པོ་རྒྱ་ཁྱོན་ཚད་ལས་འདས་པ་ནམ་མཁའ་དང་མཉམ་པའི་ཆོས་སྐུ་ཀུན་ཏུ་བཟང་པོའི་ཀློང་ལས་ནམ་ཡང་འདའ་བ་མེད་པ་ཡིན། འོན་ཀྱང་
དེ་ངོས་མ་ཟིན་པར་འཁྲུལ་བའི་སེམས་ཅན་འདི་དག་སངས་རྒྱས་པའི་ཚེ་ནའང་ཚོགས་གཉིས་བསགས། སྒྲིབ་གཉིས་སྦྱངས། འབྲས་བུ་སངས་ བ
རྒྱས་ཀྱི་གོ་འཕང་ཐོབ་པ་ཡིན་ཞེས་ཐ་སྙད་དུ་དེ་ལྟར་སྒྲོ་བཏགས་ཀྱང་། དོན་ལ་ནི་རང་གནས་ཀྱི་ཡེ་ཤེས་མངོན་དུ་གྱུར་ཏེ་རིག་པ་ཆོས་ཀྱི་སྐུའི་
ཀྟི ཀློང་དུ་མ་གྲོལ་བར་གཞན་དུ་གྲོལ་བ་སངས་རྒྱས་ཀྱི་གོ་འཕང་ཐོབ་པ་ནི་འགའ་ཡང་མེད་དེ་མཐར་ཐུག་གི་གྲོལ་ས་ནི། ཆོས་ཅན་འཁྲུལ་བའི་སྣང་



ཆོས་དབྱིངས་
ཉིས་བརྒྱ་རེ་བཞི་
༄༅། །བ་འདི་དག་ཆོས་ཉིད་ཀ་དག་ཆེན་པོ། རྒྱུ་རྐྱེན་རྩོལ་སྒྲུབ་ལ་མ་ལྟོས་པར་ཡེ་ནས་རང་བཞེངས་རྡོ་རྗེ་སྙིང་པོའི་སྐུའམ་ཀུན་ཏུ་བཟང་པོའི་
གྲོལ་གཞིའི་ཀློང་དེ་ཉིད་ཡིན། ད་ལྟ་རང་ཅག་གི་མ་དག་པའི་གདོས་བཅས་བག་ཆགས་ལས་གྲུབ་པའི་ལུས་རྒྱའི་ནང་ལ་གནས་སྐབས་འདིར། བླ་
མའི་བཀའ་དྲིན་གྱིས་རིག་པ་ཆོས་སྐུར་ངོ་འཕྲོད་དེ་དེའི་སྟེང་དུ་གོམས་འདྲིས་མཐར་ཐུག་པ་ཞིག་བྱེད་ནུས་ན་ལུས་རྒྱའི་སྦུབས་ནས་ཡང་དག་སྙིང་
པོའི་རྩལ་རྫོགས་ཏེ། བརྩོན་འགྲུས་རབ་འབྲིང་ཐ་མ་ལྟར་རིམ་པ་བཞིན། མཐར་སྐྱེ་ཤི་བར་དོ་གང་རུང་ལ་སྲིད་པའི་ལུས་འདི་བོར་ནས་འཁོར་
འདས་ཀྱི་གྲོལ་གཞི་རིག་པ་གཅིག་པུ་འདིའི་ཀློང་དུ་རྣམ་པ་ཀུན་ཏུ་དབྱེར་མེད་རོ་གཅིག་ཏུ་འདྲེས་ཏེ། ལྷུན་གྲུབ་གཞོན་ནུ་བུམ་སྐུའི་ས་ལ་གྲོལ་བ་
མཛོད་འགྲེལ།



| ཁང་སར་བསྟན་པའི་དབང་ཕྱུག་གི་གསུང་འབུམ། །
དེ་ནི། ཆོས་སྐུ་རྒྱལ་པོའི་གཏན་སྲིད་ཟིན་ནས་སངས་རྒྱས་པ་ཞེས་བྱའོ། །ཀ་དག་དང་པོའི་ཀློང་དུ་སངས་རྒྱས་པའི་ཚེ་གཟུགས་སྐུ་རྣམ་གཉིས་ཀྱི་
འགྲོ་དོན་རྒྱ་ཆུད་པའམ་རྒྱུན་ཆད་པ་མེད་པར་ཆོས་སྐུའི་ཀློང་ལས་མ་གཡོས་བཞིན་དུ་སྤྲུལ་པ་གཟུགས་སྐུ་རྣམ་གཉིས་ཀྱིས་གང་ལ་གང་འདུལ་གྱི་
ཚུལ་དུ་རྟག་ཁྱབ་ལྷུན་གྲུབ་ཀྱིས་འགྲོ་དོན་རྒྱུན་མི་ཆད་པར་འབྱུང་བ་དང་། ཐོགས་པ་མེད་པར་འགྲོ་བ་ཀུན་ལ་ཕན་བདེའི་དཔལ་དུ་འཇུག་པ་ནི་
འདི་ལྟ་སྟེ། རྣལ་འབྱོར་པ་དེ་ཀ་དག་ཆོས་སྐུ་སྟོན་ནམ་གཡའ་དག་པ་ལྟ་བུའི་སྟོང་པའི་ཀློང་དུ་གྲོལ་ཀྱང་ལྷུན་གྲུབ་སྐུ་དང་ཞིང་ཁམས་ཀྱི་སྣང་བ་
རང་ཆས་སུ་ཡོད་པས་ན། དཔེར་ན་ཤེལ་ལ་ཉི་འོད་ཕོག་ཚེ་འོད་ལྔ་རང་ཆས་སུ་གསལ་བ་ལྟར། རིག་པ་སྐུ་དང་ཡེ་ཤེས་ཀྱི་བདག་ཉིད་ཡིན་པའི་
24



ཆོས་དབྱིངས་
ཉིས་བརྒྱ་རེ་ལྔ་
༄༅། །ཕྱིར་ན། ཡེ་ཤེས་ལྔའི་རང་གདངས་རླུང་འོད་ལྔའི་དྲ་བ་ཅན་གྱིས་བསྐྱེད་པས་རང་ངོར་སྐུ་དང་ཡེ་ཤེས་ཀྱི་སྣང་བ་རྫོགས་པ་དང༌། གཞན་
ངོར་གང་འདུལ་འགྲོ་དོན་རྒྱུན་མི་ཆད་པར་འབྱུང་བ་ལ་བྱར་མེད་རླུང་ཞོན་རྣལ་འབྱོར་གྱི་སྤྱོད་ཡུལ་ཏེ་ཞེས་གསུངས། འདི་ལྟ་བུ་ནི་དམན་པའི་
ཐེག་པ་འོག་མ་ཀུན་གྱི་བློ་ངོ་ལ་མི་རིགས་ཀྱང་། ཨ་ཏི་ཡོ་ག་རང་གི་ལུགས་ལ་རིགས་ཤིང་འཐད་པར་སྟོན་པ་ནི་འབྲས་བུའི་ཐེག་པའི་གནད་ཀྱི་
ཁྱད་ཆོས་ཡིན་ནོ། །འདིར་མཐར་ཐུག་ཀ་དག་གི་ངང་དུ་གྲོལ་ཚུལ་འདི་ལ་མི་འདྲ་བ་གསུམ་ཡོད་དེ། བརྩོན་འགྲུས་དང་སྐལ་བ་རབ་ཀྱི་གང་ཟག་
ཡིན་ན་ཚེ་འདིར་འབྱུང་བཞི་སོགས་ཀྱི་ནུས་པ་མི་སྣང་བར་སྣང་བ་ཐམས་ཅད་རང་སར་དག་ནས་ལུས་ཀྱང་ཟང་ཐལ་དུ་གྱུར་ཏེ། འཁྲུལ་བ་དང་
25
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
གཟུང་འཛིན་ཆ་རང་དག་ཏུ་སོང་། ལུས་རྒྱ་རང་སར་དེངས་ནས་དཔེར་ན་ན་བུན་ནམ་མཁའ་ལ་ཡལ་བ་བཞིན་དུ་ཆོས་སྐུའི་ཀློང་དུ་ཚེ་འདིར་གྲོལ་
བའམ་སངས་རྒྱས་པ་དང༌། འབྲིང་གིས་དེ་ལྟར་གོམས་པས་འཆི་ཁའི་ཚེ་ལུས་བུམ་པ་དང་འདྲ་བ་དང་སེམས་བུམ་ནང་གི་ནམ་མཁའ་ལྟ་བུར་
མཚོན་ཏེ་བུམ་པ་ཐོ་བས་བཅག་ཚེ། བུམ་ནང་གི་ནམ་མཁའ་ཕྱིའི་ནམ་མཁའ་དང་གཉིས་མེད་དུ་འདྲེས་པ་བཞིན། ལུས་རྒྱ་རལ་ ཚེ་རིག་པ་དེ་
གཞིའི་ཆོས་སྐུ་ནམ་མཁའ་ཆེན་པོ་དང་དབྱེར་མེད་དུ་འདྲེས་པའི་རིག་པ་གཅིག་པུ་རྗེན་པར་སོང་བས་ཆོས་ཉིད་ཀུན་དང་དབྱེར་མེད་དུ་སངས་རྒྱས་
ཎྞཾ པ་དང་། ཐ་མ་བཅོ་ལྔའི་ཉི་ཟླ་འཆར་ནུབ་ལྟར་གྲོལ་བ་ནི། ཟླ་བ་ནུབ་ཕྱོགས་སུ་ནུབ་པ་དང་ཉི་མ་ཤར་ཕྱོགས་ནས་ཤར་བ་བཞིན་དང་། ཉི་མ་ནུབ་



ཆོས་དབྱིངས་
ཉིས་བརྒྱ་རེ་དྲུག་
༄༅། །ཕྱོགས་སུ་ནུབ་པ་དང་ཟླ་བ་ཤར་ཕྱོགས་ནས་ཤར་བ་བཞིན། ཚེས་བཅོ་ལྔའི་ཉི་མ་ནུབ་པ་ལྟར་འཆི་ཁའི་རིག་པ་རྗེན་པའི་ངང་མ་ཉམས་
པའི་རྟོགས་པ་དེས་ཕྱིར་ཕུལ། ཟླ་བ་ཤར་བ་ལྟར་ཆོས་ཉིད་བར་དོའི་ཡེ་ཤེས་རང་ལ་ཡོད་པ་དེས་སྔོན་བསུས་པ་གཉིས་ཀྱི་བར་ལ་རྟོག་པ་གཞན་
གྱིས་བར་མ་ཆོད་པར་རིག་པ་ཆོས་སྐུ་རྗེན་པར་ཡོད་པ་དེ་རྟོགས་པའི་ངང་དང་མི་འབྲལ་བར་སངས་རྒྱས་པ་ཡིན་ནོ། །འདི་གསུམ་རིམ་པར་ན་ བ
བུན་ལྟར་གྲོལ་བ་དང་བུམ་པའི་ནམ་མཁའ་ལྟར་གྲོལ་བ། བཅོ་ལྔའི་ཟླ་བ་ལྟར་གྲོལ་བ་ཞེས་བྱའོ། །སྤྱིར་མན་ངག་ཟབ་མོ་ལྟར་ནང་དབུགས་ཆད་
ནས་རྣམ་ཤེས་ནམ་མཁར་ཐོན་པའི་སྐད་ཅིག་ལ་ཀ་དག་རིག་པ་འོད་གསལ་སྤྲོས་པ་དང་བྲལ་བར་འཆར་ཏེ། རླུང་ལྔ་ལས། ས་ཆུ་མེ་རླུང་གི་རླུང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
# བཞི་ཐིམ། ནམ་མཁའི་རླུང་འད་གསལ་ལ་འཇུག་པས། རིག་པ་ལུས་ནས་ཐོན་དུ་ཉེ་བའི་ཚེ། ཞེས་རྣམ་ཤེས་རླུང་ཞོན་གྱི་གདམས་པ་ནི། རང་
འཆི་ཁ་རྣམ་ཤེས་ཧཱུྃ་དང་ཨཱཡིག་ཐིག་ལེ་སོགས་སུ་དམིགས་ལ་ཧིག་གི་སྒྲས་ཚང་བུག་ནས་འཕངས་ཏེ་ཆོས་སྐུའི་ཀློང་དུ་བསྟིམས་པས་སྐད་ཅིག་ལ་
ཡར་གྱི་ཟང་ཐལ་ཆོས་སྐུར་གྲོལ་བ་ཡིན། རྣམ་ཤེས་རླུང་ཞོན་ལ་བརྟེན་ནས་ཀ་དག་གི་དབྱིངས་སུ་གྲོལ་བ་དེ་ནི་ཁྲེགས་ཆོད་ཀྱི་སྟེང་ནས་འཇུག་ སྒྲ
ལུགས་སམ་གྲོལ་ལུགས་འདི་རྩོལ་བཅས་ཀྱི་ལམ་ཡིན་ནོ། །སྐུ་དང་ཡེ་ཤེས་ལ་འཇུག་ན་ལུས་དྲང་པོར་མཉམ་བཞག་གམ། ཡང་ན་སེང་གེའི་ཉལ་
ལུགས་ཀྱིས་རིག་པ་མིག་ནས་བར་སྣང་གི་ཕྱི་དབྱིངས་ལ་བསྲེས་ཏེ་བཞག་ན་བར་དོ་མེད་པར་སྐད་ཅིག་ལ་སངས་རྒྱའོ། །འདི་ནི་གནད་གལ་པོ་ཆེ་



ཆོས་དབྱིངས་ ཉིས་བརྒྱ་རེ་བདུན་ མཛོད་འགྲེལ།
༄༅། །སྟེ་རྫོགས་པ་ཆེན་པོའི་ཁྱད་ཆོས་ཡིན་གསུངས། འདི་ཐོད་རྒལ་གྱི་འཇུག་ལུགས་ཡིན་ཏེ། ཁྲེགས་ཆོད་རིག་པ་མིག་ནས་འཕོས་ཏེ་འཇུག་
ལུགས་ནི། རིག་པ་དབྱིངས་རྣམ་དག་གི་སྒྲོན་མ་ཡིན། དེ་རྒྱང་ཞགས་ཆུའི་སྒྲོན་མ་སྟེ་མིག་གི་ལམ་ནས་བརྒྱུད་དེ་ཕྱི་དབྱིངས་སུ་གོ་འཕོས་ནས་
འཇུག་པའི་ཕྱིར་རོ། །གྲོལ་ལུགས་གཅིག་ཡིན་ཡང་ཚེ་འདིར་གོམས་པ་བཟང་ངན་གྱི་དབང་གིས་དབང་པོ་རབ་འབྲིང་ཐ་མར་ཕྱེས་པས་འདི་
གོམས་པ་ཐ་མ་ཡིན་ཏེ། ཅིའི་ཕྱིར་ན་ད་ལྟ་ངོ་འཕྲོད་མ་ཐག་པའི་གང་ཟག་ཅིག་ཡིན་ཡང་འཆི་ཀར་མན་ངག་འདི་ལ་བརྟེན་ནས་གྲོལ་ནུས་པས་
སོ། །གཞིའི་འོད་གསལ་འཆར་ཚེ་གྲོལ་བ་ནི་གོམས་པ་འབྲིང་ཡིན་ཏེ་ཚེ་འདིར་ལམ་གྱི་འོད་གསལ་ལ་གོམས་པའི་རྒྱུན་བསྲིངས་པ་མེད་ན་མི་



ཁང་སར་བསྟན་པའི་དབང་ཕྱུག་གི་གསུང་འབུམ།
གྲོལ་བའི་ཕྱིར་རོ། །འདི་དག་རྗེ་བཙུན་བླ་མ་དམ་པ་མ་ཏི་ས་རའི་ཞལ་རྒྱུན་ཡིན། དེའི་ཚུལ་ཡང་རྒྱུད་ཉི་ཟླ་ཁ་སྦྱོར་ལས། ཕུང་པོ་སེང་གེའི་ཉལ་
ལུགས་ཀྱིས། །རིག་པ་ཉིད་ནི་མིག་ལ་གཏད། །ཡུད་ཙམ་བར་སྣང་ལམ་དུ་བྱ། །དབྱིངས་དང་རིག་པ་མ་འགྱུར་ན། །མི་དེ་བར་དོ་མེད་པར་ནི། །
སངས་རྒྱ་པ་ལ་ཐེ་ཚོམ་མེད། །ཅེས་སོ། །གྲོལ་ལུགས་གསུམ་པོ་གང་ཡིན་ཡང་དེ་ལྟར་ཀ་དག་གི་ངང་དུ་གྲོལ་ནས། རང་དོན་ལྷུན་གྲུབ་རང་བཞིན་
གསང་བའི་སྦུབས་ལ་ཆོས་སྐུ་རྒྱལ་པོའི་གཏན་སྲིད་ཟིན་ཏེ་དཔེར་ན་ཟླ་བ་མཁའ་དབྱིངས་ལས་འདའ་མི་སྲིད་ཀྱང་། འཇིག་རྟེན་ཁམས་ཀྱི་ཆུ་སྣོད་
ཅི་ཡོད་ཀྱི་ནང་དུ་ཟླ་བའི་གཟུགས་བརྙན་འཆར་བ་བཞིན། གདུལ་བྱའི་ཁམས་ལ་གཟུགས་སྐུའི་འགྲོ་དོན་ཐོགས་མེད་དུ་འཕྲོ་བས་དོན་གཉིས་



ཆོས་དབྱིངས་ ཉིས་བརྒྱ་རེ་བརྒྱད་ མཛོད་འགྲེལ།
༄༅། །ལྷུན་གྲུབ་ཏུ་མཛད་པ་ནི་འོག་མའི་ཐེག་པའི་ལུགས་ལ་མེད་ཀྱང་རྡོ་རྗེ་སྙིང་པོ་ལྷུན་གྱིས་གྲུབ་པའི་ཐེག་མཆོག་རྒྱལ་པོའི་ཁྱད་ཆོས་ཡིན་ནོ། །
འདིར་འཕྲོས་དོན་གོང་གི་སྣང་བཞིའི་ཚད་རྣམས་རྫོགས་ཚུལ་ནི། ཁྲེགས་ཆོད་དང་ཐོད་རྒལ་གཉིས་མིང་བཏགས་ཚུལ་མི་འདྲ་སྟེ། ཁྲེགས་ཆོད་
ལྟར་ན། དང་པོ་ཆོས་ཉིད་ཟད་པ། དེ་ནས་རིག་པ་ཚད་ཕེབས། དེ་ནས་ཉམས་གོང་འཕེལ། དེ་ནས་ཆོས་ཉིད་མངོན་སུམ་ཞེས་སྣང་བ་བཞི་གོ་
བཟློག་སྟེ་ལུགས་ལྡོག་ཏུ་གསུངས་པ་དང༌། ཐོད་རྒལ་ལྟར་ན་དང་པོ་ཆོས་ཉིད་མངོན་སུམ། དེ་ནས་ཉམས་གོང་འཕེལ་དང་། རིག་པ་ཚད་ཕེབས།།
ཆོས་ཉིད་ཟད་པ་སྟ་སྣང་བཞི་ལུགས་འབྱུང་དུ་བགྲོད་ཚུལ་གསུངས་ཡོད། འདིར་ཀུན་མཁྱེན་བླ་མས་ཁྲེགས་ཆོད་ཀྱི་སྣང་བཞི་བགྲོད་ཚུལ་གསུངས་



ཁང་སར་བསྟན་པའི་དབང་ཕྱུག་གི་གསུང་འབུམ། །
པ་ལྟར་ན། དང་པོ་བླ་མ་དམ་པས་རང་ལ་རིག་པ་ངོ་སྤྲད་དེ་མཐར་ཐུག་གི་སྐྱེལ་སོ་ཆོས་ཉིད་ཟད་པའི་རིག་པ་དེ་ད་ལྟ་ནས་ངོ་ཤེས་པས་ན་ཆོས་
ཉིད་ཟད་པའི་སྣང་བ་ཟེར། དེ་ནས་རིག་པ་དེ་འདུ་འབྲལ་མེད་པར་བརྩོན་པ་ལྷུར་བླངས་ནས་བསྐྱངས་པས། གཅིག་དང་དུ་མའི་མཐའ་ལས་གྲོལ་
བའི་རིག་པ་ཟང་ཐལ་རྗེན་པ་ཚད་ལ་ཕེབས་པས་ན་རིག་པ་ཚད་ཕེབས་ཟེར། དེ་ནས་ད་དུང་རིམ་གྱིས་བསྐྱངས་ཚེ་ནམ་ཞིག་ཉོན་མོངས་པའི་རྟོག་
པ་རང་དག་ཏུ་སོང་ནས། ཉམས་ཕྱོགས་མེད་དུ་ཤར་བ་ཐམས་ཅད་གང་ཤར་རང་གྲོལ་འཛིན་མེད་ཟང་ཐལ་རྒྱ་གྲོལ་དུ་ཁྲོལ་ཁྲོལ་དེངས་པའི་
# ཉམས་དེ་ལ་ཉམས་གོང་འཕེལ་དུ་བཞག ད་དུང་དེའི་ངང་བསྐྱངས་ཚེ་མཐར་འགྱུར་ཅན་གྱི་ཉམས་ཟད་དེ། དང་པོའི་ཆོས་སྐུ་ཀ་དག་ཆེན་པོ་རྗེན་



ཆོས་དབྱིངས་
ཉིས་བརྒྱ་རེ་དགུ་
༄༅། །པར་ཤར་ཏེ་མཐར་ཐུག་གི་ཆོས་ཉིད་མངོན་སུམ་དུ་མཐོང་བ་ལ་ཆོས་ཉིད་མངོན་སུམ་དུ་བཞག་གོ །འདི་དུས་སུ་ཆོས་ཟད་པ། ཆོས་ལས་
འདས་པ་ཞེས་བྱ་སྟེ། རྫུ་འཕྲུལ་དང་མངོན་ཤེས་ཐོགས་པ་མེད་པ། འབྱུང་བ་བཞིར་རང་དབང་བསྒྱུར་བ། སས་མི་ནོན། ཆུས་མི་ཁྱེར། མེས་མི་
# འཚིག རླུང་གིས་མི་གཡོ། ནམ་མཁའ་ལ་བྱ་བཞིན་འཕུར། ཆུ་ནང་ལ་ཉ་བཞིན་མི་ཐོགས་པ་སོགས་སྔར་རྒྱ་གར་གྱི་གྲུབ་ཆེན་བརྒྱད་ཅུ། བོད་གྲུབ་
རྗེ་འབངས་ཉེར་ལྔ། ཆུ་བོ་རིའི་སྒོམ་ཆེན་བརྒྱ་རྩ། ཡེར་བའི་གྲུབ་ཆེན་བརྒྱད་ཅུ། ཡང་རྫོང་གི་སྔགས་པ་སུམ་ཅུ། ཤེལ་བྲག་གི་རྟོགས་ལྡན་ང་ལྔ།
འོད་སྐུར་གཤེགས་པའི་མཁའ་འགྲོ་ཉེར་ལྔ། མཁའ་སྤྱོད་གྲུབ་པའི་རྣལ་འབྱོར་མ་བདུན་སོགས་ལྟ་བུའོ། །འདིའི་དུས་སུ་དངོས་པོ་དབང་བསྒྱུར་གྱི་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
སྤྱོད་པས་ཐག་རིང་པོའི་རི་དང་ཁང་ཁྱིམ་སོགས་ཉེ་བར་སྤོ་ནུས་པ་རང་ལུས་རྡུལ་ཕྲན་ལྟར་མཐོང་བ། ལྷའི་མིག་དང་མངོན་ཤེས་ཐོབ་པ་སོགས་
འོང་ངོ༌། ། ༈ ལྔ་བ་རིག་པ་རྒྱུ་རྐྱེན་ལས་འདས་པར་བསྟན་པ་ནི། སྐྱེ་མེད་སྐྱེ་བའི་ཆོ་འཕྲུལ་འབྱུང་བ་ལ། །རྒྱུ་འབྲས་མཚན་མར་འཛིན་པ་འཁྲུལ་
པའི་བློ། །ཨ་ཏས་རྒྱུ་རྐྱེན་མེད་པར་བསྟན་པ་སྟེ། །འོག་མ་རྣམས་ལ་མི་རིགས་རིགས་པའི་གནད། །དེའང་རིག་པ་རང་གི་ངོ་བོའི་བཞུགས་ལུགས་ རྒྱུ
ནི་སྐྱེ་བ་མེད་པ་ནམ་མཁའ་ལྟ་བུའི་རང་བཞིན་ལས་མ་འདས་པ་ཡིན་ཏེ། ཀུན་བྱེད་ལས། ང་ཡི་རང་བཞིན་ཀུན་དཔེ་ནམ་མཁའ་འདྲ། །ནམ་
མཁའ་དག་ལ་ཀུན་གྱིས་རྩོལ་མི་བྱེད། །ནམ་མཁའ་དག་ལ་ཀུན་གྱིས་བཙལ་བྱ་རུ། །ནམ་མཁའི་རང་བཞིན་རྩོལ་སྒྲུབ་ཀུན་ལས་འདས། །ཞེས་



ཆོས་དབྱིངས་
ཉིས་བརྒྱ་བདུན་ཅུ་ མཛོད་འགྲེལ།
༄༅། །གསུངས་པ་བཞིན་རིག་པའི་ངོ་བོ་ནམ་མཁའ་ལྟ་བུའི་སྐྱེ་མེད་རྒྱུ་འབྲས་ལས་འདས་པའི་ངང་ནས། རྩལ་ལས་རོལ་བ་སྐྱེ་བའི་ཆོ་འཕྲུལ་དུ་
འབྱུང་བ་དེ་ལ་རྒྱུ་འབྲས་མཚན་མར་བཟུང་བའི་སྒོ་ནས་སྤང་བླང་འདོར་ལེན་རེ་དོགས་སྣ་ཚོགས་སུ་འཛིན་པ་ནི་ཐེག་པ་འོག་མ་འཁྲུལ་བའི་བློ་
ཅན་གྱི་གང་ཟག་རྣམས་ཀྱི་གཉིས་འཛིན་གྱི་འཛིན་སྟངས་ཡིན་གྱི། འདིར་ཐེག་དགུའི་ཡང་རྩེ་ཨ་ཏིའི་ལུགས་ལ་ཆོས་ཐམས་ཅད་མེད་སྣང་སྟོང་
པའི་རང་གཟུགས་རྒྱུ་རྐྱེན་གྱི་རྣམ་པར་ཤར་བ་མ་གཏོགས་དོན་ལ་ཡེ་ནས་མེད་པ་རིག་པ་ཐིག་ལེ་ཉག་གཅིག་ལས་མ་འདས་པར་བསྟན་པ་ནི།
ཐེག་པ་འོག་མའི་གྲུབ་མཐའ་འཛིན་པ་རྣམས་ལ་བཤད་ན་བློར་མི་ཤོང་བར་སྐུར་བ་འདེབས་པས་ན་བསྟན་པར་མི་རིགས་ཀྱང་། ཨ་ཏི་ཡོ་ག་རང་



ཁང་སར་བསྟན་པའི་དབང་ཕྱུག་གི་གསུང་འབུམ། །
གི་ལུགས་ལ་རིགས་ཤིང་འཐད་པའི་དོན་ཡིན་པར་མ་ཟད་ཤིན་ཏུ་ཟབ་མོའི་གནད་ཡིན་ནོ། ། ༈ དྲུག་པ་འཁོར་འདས་རིག་པའི་ངང་དུ་དབྱེར་
མེད་མཉམ་རྫོགས་ཆེན་པོར་ལ་བཟླ་བ་ནི། སངས་རྒྱས་སེམས་ཅན་དགོངས་སྤྱོད་དབྱེར་མེད་ལ། །འཁོར་འདས་གཉིས་སུ་འཛིན་པ་འཁྲུལ་བའི་
བློ། །ཨ་ཏིས་གཉིས་སུ་མེད་པར་བསྟན་པ་དེ། །འོག་མ་རྣམས་ལ་མི་རིགས་རིགས་པའི་གནད། །དེའང་རིག་པ་ཡེ་གྲོལ་གྱི་གནས་ལུགས་རྟོགས་
ན་སངས་རྒྱས་དང་སེམས་ཅན་གཉིས་ཀ་རིག་པ་ཡེ་གྲོལ་ཆེན་པོའི་ངང་དུ་དགོངས་སྤྱོད་དབྱེར་མེད་གཅིག་ཏུ་མཉམ་ཞིང་སྤང་བླང་རེ་དོགས་ཀྱི་
མཐའ་ལས་འདས་པ་ཡིན་ཏེ། རྩལ་རྫོགས་ལས། འཁོར་བ་འདས་པ་རང་རིག་ཉིད། །སོ་སོ་མ་ཡིན་གཉིས་སུ་མེད། །ཅེས་པ་ལྟ་བུ་ཡིན་པ་ལ། །



ཆོས་དབྱིངས་ ཉིས་བརྒྱ་དོན་གཅིག་ མཛོད་འགྲེལ།
༄༅། །དེ་ལྟར་མ་རྟོགས་པའི་གང་ཟག་རྣམས་ཀྱི་སངས་རྒྱས་ཞེས་བཟང་པོ་ཞིག་དང་སེམས་ཅན་ཞེས་ངན་པར་བཟུང་ནས་འཁོར་འདས་བཟང་
ངན་གཉིས་སུ་འཛིན་པ་ནི། དཔེར་ན་མདང་གི་རྨི་ལམ་ན་འཁོར་འདས་བཟང་ངན་དུ་བཟུང་སྟེ་རེ་དོགས་ཅི་བྱས་ཀྱང་། དེ་རིང་དཔྱད་ན་གཉིས་ཀ་
ཡོད་མ་མྱོང་བར་འཁྲུལ་བའི་བློ་ཡིན་པ་ལ་འདྲ་བ་ཡིན། དེས་ན་ཨ་ཏིས་འཁོར་འདས་གཉིས་སུ་མེད་པར་རིག་པ་གཅིག་ཏུ་བསྟན་པ་ནི། ཐེག་པ་
འོག་མ་རྣམས་ཀྱི་བློ་ལ་མི་རིགས་ཀྱང་འདིར་རིགས་ཤིང་འཐད་པའི་གནད་ཡིན་ནོ། ། ༈ བདུན་པ་རྟོགས་མ་རྟོགས་མེད་པར་ལ་བཟླ་བ་ནི། །
རྟོགས་དང་མ་རྟོགས་མེད་པར་གྲོལ་བ་ལ། །རྟོགས་ནས་གྲོལ་བར་འདོད་པ་ཉམས་པའི་དགྲ། །ཨ་ཏིས་མཉམ་ཉིད་གཅིག་ཏུ་བསྟན་པ་དེ། །འོག་



མ་རྣམས་ལ་མི་རིགས་རིགས་པའི་གནད། །དེའང་ཆོས་ཐམས་ཅད་ཡེ་ནས་གྲོལ་ཟིན་པས་ཡེ་གྲོལ་ཡིན་ན་ད་གཟོད་རྟོགས་ནས་གྲོལ་བར་བྱ་
བའང་མེད་དེ། ཡེ་ནས་མ་གྲོལ་ན་རྟོགས་པར་བྱས་པས་གྲོལ་མི་ནུས། ཡེ་ནས་གྲོལ་ཟིན་ན་ད་ལྟ་བསྐྱར་ནས་གྲོལ་མི་དགོས། གཞིའི་ངོ་བོ་བཅིང་
གྲོལ་མེད་པས་རྟོགས་མ་རྟོགས་ལ་རག་མི་ལས། དེས་ན་ད་ལྟ་རྟོགས་ནས་གྲོལ་བ་དང་། མ་རྟོགས་པས་འཁྲུལ་བར་སྣང་ཡང་དོན་ལ་ཆོས་ཐམས་
ཅད་ཡེ་ནས་རྟོགས་དང་མ་རྟོགས་མེད་པར་གྲོལ་ཟིན་པ་ལ་ད་ལྟ་གསར་དུ་རྟོགས་ནུས་གྲོལ་བར་འདོད་པ་དེ་ནི་གཞི་བཅིང་གྲོལ་མེད་པའི་མཉམ་
ཎྞཾ པ་ཉིད་དུ་གནས་པ་ཉིད་མ་རྟོགས་པའམ་ཉམས་པར་བྱེད་པའི་བར་ཆོད་ཀྱི་དགྲ་ལྟ་བུ་ཡིན་ཏེ། ཀུན་རྫོབ་ཀྱི་སྣང་བ་ལ་རྟོགས་མ་རྟོགས་ཀྱི་བཟང་
38



ཆོས་དབྱིངས་ ཉིས་བརྒྱ་དོན་གཉིས་ མཛོད་འགྲེལ།
༄༅། །ངན་དུ་འཇོག་པ་ཐ་སྙད་དབང་དུ་བྱས་ནས་འཇོག་པ་མ་གཏོགས། དོན་ལ་རྟོགས་པས་ཇེ་བཟང་དུ་མི་འགྲོ། མ་རྟོགས་པས་ཇེ་ངན་དུ་འགྲོ་
མི་སྲིད་པས་མཉམ་པ་ཉིད་ཡིན། དེས་ན་རྣལ་འབྱོར་བའི་མཉམ་བཞག་གི་ངོར་ཆོས་ཉིད་དོན་དམ་བློ་ལས་འདས་པས་རྟོགས་མ་རྟོགས་ཀྱི་མཚན་
མེད། རྗེས་ཐོབ་ཀྱི་ངོར་ཀུན་རྫོབ་ཏུ་རྟོགས་ཞེས་པའང་འཁྲུལ་རྟོག་ཁོ་ན་ཡིན། དེས་ན་ཨ་ཏིས་རྟོགས་དང་མ་རྟོགས་ཞེས་པའི་མིང་ཙམ་ཡང་
མེད་པར་མཉམ་ཉིད་རིག་པ་གཅིག་ཏུ་བསྟན་པ་ནི། ཐེག་པ་འོག་མ་རྣམས་ལ་མི་རིགས་ཀྱང་འདིར་རིགས་ཤིང་འོས་པའི་གནད་ཡིན་ནོ། ། །
༈ བརྒྱད་པ་ཐབས་ཤེས་ཀྱི་གནད་ལ་མི་བརྟེན་པར་བསྐྱེད་རྫོགས་ལ་སོགས་པའི་དམིགས་གཏད་ཅན་གྱི་སྒོམ་པ་དང་། གཞན་ཡང་སོར་བྱང་སྔགས་ཀྱི་སྐབས་ཉོན་མོངས་པ་སྤངས་
39
བྱབྱབྱ



ཁང་སར་བསྟན་པའི་དབང་ཕྱུག་གི་གསུང་འབུམ། །
བ་དང་། བསྒྱུར་བ། ལམ་དུ་བྱེད་པ་སོགས་ནི་རྩོལ་བཅས་ཡིན་པས་ན་ལམ་ཡང་དག་མིན་ཞེས་པའི་དོན་དང་། ཨ་ཏིས་ཟང་ཐལ་རིག་པའི་རང་ངོ་བསྐྱངས་ན་ཚོགས་ཆེན་རྒྱ་མཚོ་རང་ཆས་སུ་ཡོད། །
མཆན། ལ་བཟླ་བ་ནི། མཚོན་བྱེད་ཐབས་ཀྱི་ཁྱད་པར་མ་བསྟེན་པར། །བརྗོད་མེད་རྟོགས་པར་མི་འདོད་བླུན་པོའི་བློ། །ཨ་ཏིས་དོན་དམ་དབྱེར་
མེད་བསྟན་པ་དེ། །འོག་མ་རྣམས་ལ་མི་རིགས་རིགས་པའི་གནད། །དེའང་ཐེག་པ་འོག་མ་རྣམས་ཀྱི་ལུགས་ལ་རང་གི་སེམས་ཉིད་ཀྱི་དོན་རྟོགས་
པའི་ཆེད་དུ་ཚོགས་བསགས་སྒྲིབ་སྦྱང་དང་། རྩ་ཐིག་རླུང་གསུམ་གྱི་བྱེད་བཅིང་སོགས་མཚོན་བྱེད་ཐབས་ཀྱི་ཁྱད་པར་མང་པོ་མ་བསྟེན་པར་
བརྗོད་མེད་རིག་པའི་གནས་ལུགས་རྟོགས་པར་མི་འདོད་པ་ནི་བླུན་པོའི་བློ་ཡིན་ཏེ། འདིར་རྫོགས་པ་ཆེན་པོ་ཨ་ཏིའི་ལུགས་ཀྱིས་གང་ལའང་མ་



།
་
ཆོས་དབྱིངས་ ཉིས་བརྒྱ་དོན་གསུམ་ མཛོད་འགྲེལ།
༄༅། །ལྟོས་པར་དོན་དམ་དབྱེར་མེད་ཀྱི་རིག་པ་ཟང་ཐལ་རྗེན་པ་ཅར་ཕོག་ཏུ་ངོ་སྤྱད་དེ་ཅིག་ཆར་དུ་རྟོགས་པར་བསྟན་པ་ནི། འོག་མ་རྣམས་ལ་
མི་རིགས་ཀྱང་འདིར་རིགས་ཤིང་འཐད་པའི་གནད་དང་ལྡན་པའོ། །དེས་རྩོལ་བཅས་བྱ་བྱེད་ཀྱི་ལམ་ཐམས་ཅད་དོན་གྱི་ཡིན་ལུགས་འཆིང་བྱེད་
ཀྱི་གནོད་པ་མ་གཏོགས། རྟོགས་བྱེད་ཀྱི་ཕན་པ་ཅི་ཡང་མེད་པར་བསྟན་པ་སྟེ། ཁྱུང་ཆེན་ལས། རླུང་བཀག་མིག་བཙུམས་པས་ནི་རང་སེམས་ རྒྱུ
འཆིང་། །བཅོས་མེད་ལྟོས་དང་བྲལ་བའི་གཞི་མེད་པར། །ལུས་བཅོས་གསལ་བ་ངལ་སོས་སྣང་བ་འཆིང་། །ཕྱོགས་མེད་རིས་སུ་མ་བཅད་སེམས་
མེད་པར། །ཡིད་དཔྱོད་སྤྲོས་དང་བཅས་པས་གནས་ལུགས་འཆིང་། །ཞེས་རྩ་རླུང་ལྟ་བུའི་བྱེད་བཅིང་ལ་བརྟེན་ནས་རླུང་དྲག་ཏུ་བཟུང་ནས་བཀག་



ཁང་སར་བསྟན་པའི་དབང་ཕྱུག་གི་གསུང་འབུམ། །
པའི་སྤྱོད་པ་དང༌། བསྐྱེད་རིམ་གྱི་སྐབས་ལྟ་བུའི་མིག་བཙུམ་ནས་དམིགས་པ་ལ་གཏད་པས་ནི། རང་བབས་སུ་བཞག་པའི་རང་གི་སེམས་ཀྱི་ཆོས་
ཀྵ ཉིད་འདི་འཆིང་བ་དང་། རིག་པ་ནི་བཟོ་བཅོས་མེད་པ་འཛིན་ཞེན་གྱི་ལྟོས་པ་དང་བྲལ་བའི་གཞི་མེད་པར་ཤིག་གེར་བཞག་པའི་ཚེ་མངོན་དུ་གྱུར་
འོང་བས་ན། དེ་ལྟར་མིན་པར་ལུས་བཅོས་པ་སོགས་བྱེད་རྩོལ་གྱི་ཆོས་འདི་དག་གིས་ནི་རིག་པ་གསལ་བ་རང་བབས་ངལ་གསོའི་ངང་ནས་མཐོང་ སྒྲ
བའི་སྣང་བ་དེ་བཅིང་བ་དང་། རིག་པ་ཕྱོགས་མེད་ཕྱོགས་དང་བྲལ་བ་དང་གཉིས་འཛིན་གྱིས་རིས་སུ་མ་བཅད་པར་དྲན་རྟོག་གི་སེམས་མེད་པར་
གནས་ལུགས་རྗེན་པར་རྟོགས་པ་དེ་ཡིན་པས་ན། ཕྱོགས་རིས་དང་གཉིས་འཛིན་དྲན་རྟོག་སོགས་ཀྱི་གཡའ་དང་མ་བྲལ་བའི་ཡིད་དཔྱོད་སྤྲོས་པ་



ཆོས་དབྱིངས་ ཉིས་བརྒྱ་དོན་བཞི་
༄༅། །དང་བཅས་པས་སེམས་ཀྱི་གནས་ལུགས་རྣལ་མ་འཆིང་བར་བྱེད་པ་ཡིན་གསུངས། ཡང་དེ་ཉིད་ལས། ཡེ་གྲོལ་བྱ་བྲལ་སོར་བཞག་གདེང་
མེད་པར། །ཞེ་འདོད་ཉམས་དང་བཅས་པས་རྟོག་པ་འཆིང་། །མ་བཙལ་རང་སར་བཞག་པའི་གནད་མེད་པར། །རྒྱུ་འབྲས་ལུང་ལ་ལྟོས་པས་རིག་
པ་འཆིང་། །ཞེས་ཡེ་ནས་གྲོལ་བའི་རིག་པ་ནི་སྒོ་གསུམ་གྱི་བྱ་བ་ཐམས་ཅད་དང་བྲལ་བའི་རང་བབས་སོར་བཞག་གི་ངང་མཐོང་དགོས་ན། དེ་ ཉྩ
འདྲའི་གདེང་མེད་པར་བདེ་གསལ་མི་རྟོག་པའི་ཞེ་འདོད་ཀྱི་ཉམས་དང་བཅས་པས་ནི། གནས་ལུགས་མ་བཅོས་པའི་རྟོགས་པ་འདི་ཉིད་འཆིང་བ་
ཎྞཾ ཡིན། རིག་པའི་ངོ་བོ་མཐོང་དགོས་ན་མ་བཙལ་རང་སར་བཞག་པའི་གནད་འདི་ངེས་པར་ན་དགོས་མོད། དེ་མེད་པར་བྱེད་རྩོལ་རྒྱུ་འབྲས་ཀྱི་ལུང་



| ཁང་སར་བསྟན་པའི་དབང་ཕྱུག་གི་གསུང་འབུམ། །
ལ་ལྟོས་པས་ནི་རང་བྱུང་རིག་པ་འཆིང་བར་བྱེད་དོ། ། ༈ དགུ་བ་བསམ་འདས་མཐའ་མེད་ལས་འདས་པར་ལ་བཟླ་བ་ནི། རྫོགས་ཆེན་ཡེ་གདལ་
གཏིང་མཐའ་མེད་པ་ལ། །ཐུག་པ་མེད་ཅེས་ཟེར་བ་བླུན་པོའི་བློ། །ཨ་ཏིས་མུ་མེད་ཆིག་ཆོད་བསྟན་པ་དེ། །འོག་མའི་བློ་ཡུལ་མི་རིགས་རིགས་
པའི་གནད། །དེའང་རྫོགས་པ་ཆེན་པོའི་ཕྱི་སེམས་སྡེ་དང་ནང་ཀློང་སྡེ་རུ་རློམ་པ་ཁ་ཅིག་གིས། རྫོགས་པ་ཆེན་པོའི་ངོ་བོ་ནི་ཡེ་ནས་གདལ་ཁྱབ་ རྒྱུ
ཆེན་པོ་གཏིང་དང་མཐའ་མེད་པ་ཡིན་པས་ན་འདི་ནི་རིག་ཡུལ་ལས་འདས་པ་ཡིན་ཏེ། གཏིང་དང་མཐའ་ལ་ཐུག་པ་མེད་ན་རིག་པ་རྗེན་པ་ཞེས་
རྣལ་འབྱོར་པའི་བློ་ཡུལ་དུ་ཤར་རྒྱུ་མེད་ཅེས་ཟེར་བ་ནི་བླུན་པོའི་ལྟ་བ་སྟོང་འབྱམས་མུ་མེད་ཕྱོགས་གཅིག་ལ་ཤོར་བ་རྣམས་ཀྱི་བློ་ཡིན་ལ། ལྟ་
བྱ
།
།



ཆོས་དབྱིངས་
ཉིས་བརྒྱ་དོན་ལྔ་
༄༅། །བའི་ཀློང་དུ་མཉམ་པར་འཇོག་ཚུལ་གྱི་ནོར་ས་ཆེན་པོའང་ཡིན་ཏེ། ཨ་ཏི་ཡོ་ག་རང་ལུགས་ཀྱིས་རིག་པ་སྟེང་འོག་མཐའ་དབུས་ཕྱོགས་
དང་ཕྱོགས་མཚམས་མུ་མཐའ་མེད་པར་ཁས་ལེན་པ་དང་། རིག་པ་སྟོང་གསལ་འགག་པ་མེད་པའི་རང་ངོ་རང་གསལ་དུ་ལྷག་གེར་མཐོང་བའི་
རིག་ཆ་རྗེན་པ་ཟང་ཐལ་ཅིག་ཆོད་ཤེལ་གོང་བཞིན། གཉིས་འཛིན་སེམས་ཀྱི་བློ་ཡུལ་ལས་འདས་པས་དམིགས་སུ་མེད་ཅེས་བརྗོད་ཀྱང་། སོ་སོ་
རང་རིག་པའི་ཡེ་ཤེས་ཀྱིས་རིག་ཡུལ་དུ་ཡུལ་དང་ཡུལ་ཅན་ཐ་དད་དུ་མི་རྟོག་པར་མཐོང་དུ་ཡོད་པས་ན་རིག་ཡུལ་ལས་འདས་པ་ག་ལ་ཡིན། །
དཔེར་ན་སེམས་དང་བློ་དང་ཤེས་པ་ཞེས་ཡུལ་ལ་འཇུག་མཁན་དང་ཡུལ་འཛིན་མཁན་དེ་སེམས་ཡིན། འཛིན་པའི་ཡུལ་ལས་འདས་པའི་སོ་སོ་
མཛོད་འགྲེལ།



རང་རིག་པའི་ཡེ་ཤེས་རིག་ཆ་རྗེན་པ་དེ་རིག་པ་ཡིན་པས་འདི་གཉིས་ཁྱད་པར་ཤེས་པ་གལ་ཆེ། སེམས་ནི་ཡུལ་ཕྱིར་འབྲང་བ་དང༌། ཡུལ་འཛིན་
པ། ཡུལ་ལ་འཇུག་པ་ཆུ་ཐིགས་ས་ལ་ལྷུང་བ་ལྟ་བུའོ། །རིག་པ་ནི་ཡུལ་རྗེས་སུ་མི་འབྲང་བ། ཡུལ་མི་འཛིན་པ། ཡུལ་ལ་མི་འཇུག་པ་དངུལ་ཆུ་ས་
ལ་ལྷུང་བ་ལྟ་བུའོ། །དོན་ལ་ཡུལ་ཆོས་ཀྱི་དབྱིངས་སྤྲོས་པ་ཐམས་ཅད་དང་བྲལ་བ་དེ་ཉིད། ཡུལ་ཅན་སོ་སོ་རང་རིག་པའི་ཡེ་ཤེས་ཀྱི་ཡུལ་དུ་གྱུར་
་ཡིན་གྱི་གཟུང་འཛིན་གཉིས་སྣང་གི་ཡུལ་རང་མཚན་དུ་གྱུར་བ་མིན་ནོ། །དེས་ན་མུ་མེད་ཅིག་ཆོད་ཀྱི་རིག་ཆ་རྗེན་པ་རྩལ་དུ་བཏོན་ནས་བསྟན་
ཀྵ པ་ནི། འོག་མའི་ཐེག་པ་སེམས་ཀློང་དུ་རློམ་པའི་སྟོང་འབྱམས་མུ་མེད་ཕྱོགས་གཅིག་གོལ་བ་རྣམས་ཀྱི་བློ་ཡུལ་དུ་མི་རིགས་ཀྱང་རང་ལུགས་ལ་
46
ཁང་སར་བསྟན་པའི་དབང་ཕྱུག་གི་གསུང་འབུམ། །



ཆོས་དབྱིངས་
ཉིས་བརྒྱ་དོན་དྲུག་ མཛོད་འགྲེལ།
༄༅། །རིགས་ཤིང་འཐད་པའི་གནད་དོ། །དེ་ལྟར་ཡང་ཀུན་ཏུ་བཟང་པོ་ཐུགས་ཀྱི་མེ་ལོང་ལས། ལྟ་བ་མ་བཅོས་ཡེ་ཤེས་ཟང་ཐལ་དང་། །སྒོམ་
པ་མ་བཅོས་འགྱུར་མེད་ནམ་མཁའི་ཀློང་། །སྤྱོད་པ་མ་བཅོས་རང་བྱུང་ལྷུག་པ་ཉིད། །འབྲས་བུ་མ་བཅོས་རང་སྣང་རིག་པའི་ངང་། །ཞེས་སོ། ། །
༈ བཅུ་བ་ཐིག་ལེ་ཉག་གཅིག་ཆོས་སྐུ་རྗེན་པར་ལ་བཟླ་བ་ནི། ཐིག་ལེ་གཅིག་ལ་རྒྱུ་མཚན་གོ་བཟློག་པས། །འབྲས་བུ་རེ་དོགས་ཆོད་དེས་མཁའ་ རྒྱུ
དང་མཉམ། །ཡངས་སོ་ཆེ་འོ་མཁའ་མཉམ་རྒྱལ་བའི་ཐུགས། །སྤངས་ཐོབ་མེད་དེ་ཐིག་ལེ་གཅིག་གི་ཀློང་། །ཡེ་ནས་གྲོལ་ལོ་རྟོགས་དང་མ་རྟོགས་
མེད། །རྣལ་འབྱོར་མཁའ་མཉམ་བྱ་བྲལ་ལམ་དུ་བདེ། །དེའང་ཕྱི་ནང་སྣོད་བཅུད་ཀྱི་ཆོས་འདི་དག་ཐམས་ཅད་རིག་པ་ཐིག་ལེ་ཉག་གཅིག་ཏུ་



ཁང་སར་བསྟན་པའི་དབང་ཕྱུག་གི་གསུང་འབུམ། །
གཏན་ལ་ཕབ་ཅིང་རིག་པ་ཐིག་ལེ་ཉག་གཅིག་གི་ཀློང་ལས་ཤར་བའི་འཁོར་འདས་ཀྱི་ཆོས་ཐམས་ཅད་དང་པོ་རིག་པའི་ཀློང་ལས་ལུགས་འབྱུང་
གི་ཚུལ་དུ་ཤར་ནས་བྱུང་བ་ཡིན་པའི་རྒྱུ་མཚན་གྱིས། ད་ལྟ་སྔར་བྱུང་ས་དེར་ཡར་དེད་བྱས་ཏེ་ལུགས་ལྡོག་གི་ཚུལ་དུ་གོ་བཟློག་པས་དེའི་ཚེ་དང་པོ་
བྱུང་ས་ཐོག་མའི་རིག་པ་གཅིག་པོ་ལས་གཞན་མེད་པར་ཕུ་ཐག་ཆོད་པ་ཞིག་འོང་། དེ་ཚེ་འཁོར་འདས་རིག་པའི་ཆོ་འཕྲུལ་ལས་མེད་པར་ཤེས་ཚེ། གྷ
་ འབྲས་བུ་སངས་རྒྱས་ཀྱི་གོ་འཕང་ཡང་རིག་པ་ལས་མེད་པས་ན་རིག་པའི་སྟེང་དུ་བཙན་ས་འཛིན་རྒྱུ་ལས་གཞན་སངས་རྒྱས་ཀྱི་གོ་འཕང་ཐོབ་པ་
# ལ་རེ་བ་མེད་པར་ཐག་ཆོད། མར་འཁོར་བ་དང་ངན་སོང་གི་སྡུག་བསྔལ་ཡང་རིག་པ་ལས་གཞན་ན་མེད་པས་ན་རིག་པའི་སྟེང་དུ་བཙན་ས་ཟིན་ན་



ཆོས་དབྱིངས་ ཉིས་བརྒྱ་དོན་བདུན་ མཛོད་འགྲེལ།
༄༅། །འཁོར་བའང་རིག་པ་ཀ་དག་གི་ངང་དུ་གྲོལ་བར་ཐག་ཆོད། དེ་ཚེ་འཁོར་བར་ལྷུང་གི་དོགས་པ་གཏན་དུ་ཆོད་པའི་ཚེ་ན་འཁོར་འདས་ཀྱི་
སྣང་བ་ཐམས་ཅད་རིག་སྟོང་ནམ་མཁའ་དང་མཉམ་པ་ལྟ་བུའི་རྒྱ་ཆེ་བའི་ཀློང་ལས་མི་འདའ་བའོ། །དེ་ལྟར་འཁོར་འདས་ཐམས་ཅད་རིག་པ་ཆེན་
པོ་གཅིག་གི་རང་བཞིན། རིག་པ་ཆེན་པོ་གཅིག་གི་ཡོ་ལང་། རིག་པ་ཆེན་པོ་གཅིག་གི་འཁོར་ཡུག་ཡིན་པའི་ཕྱིར་ན་རིག་པ་ཀུན་ཡངས་ཁྱབ་
གདལ་ཆེན་པོ་ཀློང་ཡངས་ནམ་མཁའ་དང་མཉམ་པས་ན་ཡུངས་སོ་ཞེས་བརྗོད་པ་དང་། འཁོར་འདས་ཀྱི་སྣང་བ་ཐམས་ཅད་རིག་པ་གཅིག་གི་
ཀློང་དུ་ཤོང་བས་ན་ཆེ་འོ་ཞེས་བརྗོད་དོ། །དེ་འདྲ་བའི་ཆོས་སྐུ་གཞིར་གནས་ཀྱི་རིག་པ་ནམ་མཁའ་དང་མཉམ་པའི་རྒྱ་ཆེ་ཀློང་ཡངས་འདི་ནི་དུས་



གསུམ་རྒྱལ་བའི་ཐུགས་ཆོས་དབྱིངས་ཆེན་པོ་ཞེས་བྱ་བ་ཡིན་ནོ། །དེས་ན་གཞི་ཀ་དག་ཡེ་གྲོལ་ཆེན་པོའི་ངོ་བོ་ལ་འཁོར་བ་སྤྱངས་ནས་སངས་རྒྱས་
ཐོབ་པ་མེད་དེ་འཁོར་འདས་མཉམ་ཉིད་ཐིག་ལེ་ཉག་གཅིག་གི་ཀློང་ལས་ནམ་ཡང་མི་འདའ་བ་ཉིད་དོ། །དེས་ན་འཁོར་འདས་ཡེ་ནས་གྲོལ་ལོ་
ཞེས་པས་གདོད་ནས་ཡེ་གྲོལ་མིང་མེད་ཆེན་པོར་བསྟན་པས། ད་ལྟ་གསར་དུ་རྟོགས་དང་མ་རྟོགས་ལ་བརྟེན་ནས་གྲོལ་འཁྲུལ་ཞེས་པའི་མིང་ཙམ་
ཡང་མེད་པ་ཉིད་དོ། །དེ་ལྟར་ཤེས་པའི་རྣལ་འབྱོར་པ་དག་གི་རིག་པ་མཁའ་མཉམ་བྱ་རྩོལ་དང་བྲལ་བའི་ལྷུན་གྲུབ་ཡངས་པ་ཆེན་པོའི་ལམ་དུ་
# འདུ་འབྲལ་མེད་པར་འབྱམས་ཀླས་ཏེ་ཡེ་གྲོལ་མིང་མེད་ཆེན་པོར་ལ་བཟླ་བ་ནི་བདེ་ཞིང་སྐྱིད་པ་ཡིན་ནོ། །དེའི་ཚུལ་ནི། ཀུན་ཏུ་བཟང་པོ་ཐུགས་
ཁང་སར་བསྟན་པའི་དབང་ཕྱུག་གི་གསུང་འབུམ། །
50
པས། ད་ལྟ་གསར་ཉམ་བྱ་རྩོལ་དང་
། །དེའི་ཚུལ་ནི།



ཆོས་དབྱིངས་ ཉིས་བརྒྱ་དོན་བརྒྱད་ མཛོད་འགྲེལ།
༄༅། །ཀྱི་མེ་ལོང་ལས། སྒྲིབ་མེད་རྣམ་དག་བྱང་ཆུབ་གདལ་བའི་ཀློང་། །སངས་རྒྱས་མེད་པས་སངས་རྒྱས་མིང་ཡང་མེད། །འཛིན་པ་མེད་པས་
སེམས་ཅན་མིང་ཡང་མེད། །རྟོག་པ་མེད་པས་མ་རིག་འཁྲུལ་བ་མེད། །ཞེན་པ་མེད་པས་རྣམ་རྟོག་ཡུལ་ཀྱང་མེད། །ཅེས་སོ། ། ༈ བཅུ་གཅིག་པ་
འཁྲུལ་བ་མིང་མེད་ཆེན་པོར་ལ་བཟླ་བ་ནི། ཡེ་སངས་རྒྱས་པའི་རིག་པ་ཡུལ་མེད་འདི། །འཁོར་བར་མི་འཁྱམ་འཁྲུལ་གཞི་ཀུན་ལས་འདས། །སུ་
ཡང་མ་འཁྲུལ་འཁྲུལ་པའི་གནས་མེད་དེ། །ཐམས་ཅད་ཆོས་དབྱིངས་ཀློང་གསལ་གཅིག་གི་ངང་། །སྔ་ཕྱི་རིས་མེད་མཁའ་མཉམ་ཡངས་པ་ཉིད། །
ཚུ ཡེ་བབས་ལྷུན་གྲུབ་འཁོར་བ་གདོད་ནས་དག །དེའང་རིག་པའི་ངོ་བོ་ཡེ་གདོད་མ་ནས་འཁྲུལ་མི་ཤེས་པའི་ཀློང་དུ་སངས་རྒྱས་པའི་ཕྱིར་ན་ད་ལྟ་།



ཁང་སར་བསྟན་པའི་དབང་ཕྱུག་གི་གསུང་འབུམ། །
གསར་དུ་སངས་རྒྱ་མི་དགོས་པས་རིག་པ་ཡུལ་མེད་སྟོང་པ་སྤྲོས་བྲལ་མཉམ་པ་ཉིད་འདི་ལ་འཁྲུལ་སྣང་འཁོར་བ་ཞེས་བྱ་བ་མདང་གསུམ་གྱི་རྨི་
ལམ་ལྟ་བུ་ལས་གཞན་དུ་མ་གྲུབ་པས་ན། འཁོར་བ་ལ་སྔར་མ་འཁྱམ། ད་ལྟ་མི་འཁྱམས། ཕྱིས་སུ་འཁྱམ་མི་སྲིད་པས་ན་འཁོར་བ་ཞེས་པའི་
འཁྲུལ་གཞི་ཀུན་ལས་འདས་པ་སྟེ། ཡོད་མ་མྱོང་བ་ཡིན། དེས་ན་ཁམས་གསུམ་གྱི་སེམས་ཅན་སུ་ཡང་སྔར་མ་འཁྲུལ་ལ་ཕྱིས་ཀྱང་འཁྲུལ་བའི་ ཟླ
གནས་མེད་དེ་འཁོར་བ་ཡེ་ནས་ཀ་དག་ཏུ་གྲོལ་ཟིན་པའི་ཕྱིར་རོ། །དཔེར་ན་རྨི་ལམ་གཉིད་ཀྱི་ངང་ལས་མ་གཡོས་པ་དང་། གཉིད་རིག་པའི་ངང་
ལས་མ་གཡོས། རིག་པ་ཆོས་ཉིད་ཀྱི་ངང་ལས་གཡོ་མ་མྱོང་བ་བཞིན་དུ་ཐམས་ཅད་ཆོས་དབྱིངས་ཀློང་གསལ་གཅིག་གི་ངང་ལས་གཡོ་མ་མྱོང་བ་



ཆོས་དབྱིངས་
ཉིས་བརྒྱ་དོན་དགུ་ མཛོད་འགྲེལ།
༄༅། །ཡིན། དེས་ན་འཁོར་བའི་སྣང་བ་འདི་དག་སྣང་ལ་རང་བཞིན་མེད་པ་རྨི་ལམ་གྱི་ཡུལ་སྣང་ངོ་ཤེས་པ་ལྟ་བུའི་མེད་པ་གསལ་སྣང་སྟོང་
གཟུགས་ཀྱི་རང་སྣང་རང་ལ་ཤར་བ་ཉིད་ལས་གཞན་དུ་གྲུབ་པ་མེད་དོ། །སྟོང་གཟུགས་དེའང་དོན་ལ་གཞི་མེད་རྩ་བྲལ་ཡིན་པས་ན། སྔར་མ་
འཁྲུལ་ལ་ད་ལྟ་མི་འཁྲུལ། ཕྱིན་ཆད་ཀྱང་འཁྲུལ་མི་སྲིད་པས་ན་སྔ་ཕྱི་རིས་མེད་པར་འཁོར་བ་ཞེས་པ་དེ་གཞི་མེད་མཁའ་མཉམ་ཡངས་པ་ཆེན་
པོའི་རིག་པ་ཐིག་ལེ་ཉག་གཅིག་གི་རང་བཞིན་ཉིད་ཡིན་ནོ། །དེས་ན་ཡེ་ནས་མ་བཅོས་རང་བབས་ལྷུན་གྲུབ་ཀྱི་རིག་པ་སྤྲོས་བྲལ་ཀློང་ཡངས་ཆེན་
པོའི་ངང་དུ་འཁོར་བ་ཞེས་བྱ་བ་དེ་ཡེ་གདོད་ནས་རང་སར་དག་པ་ཉིད་དོ། ། ༈ བཅུ་གཉིས་པ་འཁོར་འདས་གཉིས་སུ་མེད་པར་ལ་བཟླ་བ་ནི།



ཁང་སར་བསྟན་པའི་དབང་ཕྱུག་གི་གསུང་འབུམ། །
གྲོལ་བར་མི་འཇུག་མྱ་ངན་འདས་མི་ལེན། །མི་འགྱུར་ཀློང་ཆེན་འཁོར་འདས་ཡོད་མ་མྱོང་། །འདི་ཡང་སྤང་ཐོབ་རེ་དོགས་མི་དམིགས་ཤིང༌། །
གདོད་ནས་བྱང་ཆུབ་གཞི་ཀློང་ཡངས་པ་ཆེ། །ཐམས་ཅད་མིང་ཙམ་དོན་ལ་མཚོན་བརྗོད་འདས། །གྲོལ་དང་འཁྲུལ་མེད་འཁོར་འདས་ལ་ཟློས་
པས། །སུ་ཡང་མ་རྩོལ་བཅོས་བསྒྱུར་མ་བྱེད་ཅིག །དེའང་གཞི་བཅིང་གྲོལ་མེད་པའི་ངོ་བོར་ཡེ་ནས་སངས་རྒྱས་པས་ན་ད་ལྟ་གྲོལ་མི་དགོས། རྒྱུ
གལ་ཏེ་དགོས་ཀྱང་གྲོལ་བར་བྱེད་དུ་མེད་པའི་ཕྱིར་ན་གྲོལ་བར་མི་འཇུག་ཅེས་གསུངས། དེས་ན་རང་རིག་ཡེ་ནས་སྟོང་པ་ནམ་མཁའི་ངོ་བོ་ལྟར་
ཎྞཾ དག་པས་ན་བཅིང་བྱ་འཆིང་བྱེད་ལས་འདས་པའི་ཕྱིར་འཁོར་བ་རང་སར་དག་པ་དང༌། གྲོལ་བ་མེད་པའི་གནད་ཀྱིས་མྱ་ངན་འདས་པའང་ཡོད་



སྒྱུ
ཆོས་དབྱིངས་
༄༅། །མེད་ཀྱི་མཐའ་ལས་འདས་པའི་ཡེ་སྟོང་ཟང་ཐལ་ཆེན་པོའི་རང་བཞིན་ཡིན་པས་འཁོར་བ་སྤང་བྱ་དང༌། མྱང་འདས་དང་དུ་ལེན་བྱ་མེད་
པས་ན་མྱ་ངན་ལས་འདས་པའང་མི་ལེན་ཞེས་སོ། །དེས་ན་རིག་པ་ཁྱབ་གདལ་ནམ་མཁའི་ཁོར་ཡུག་དུས་གསུམ་འཕོ་འགྱུར་དང་བྲལ་བའི་མི་
འགྱུར་ཀློང་ཡངས་ཆེན་པོའི་ངོ་བོར་ཡེ་ནས་གྲོལ་ཟིན་པས་ན་འཁོར་འདས་ཞེས་བྱ་བ་གདོད་ནས་ཡོད་མ་མྱོང་བ་ཡིན་ཏེ། ཡི་གེ་མེད་པ་ལས།
འཁོར་བ་མ་ཡིན་མྱ་ངན་འདས་མ་ཡིན། །བཅིངས་པ་མ་ཡིན་གྲོལ་བ་ཡོད་མ་ཡིན། །ཞེས་འཁོར་འདས་རིག་པའི་ངོ་བོར་ཡེ་ནས་གྲོལ་ཟིན་པ་
དང་། རིག་པ་དང་གཉིས་སུ་མེད་པ་ཉིད་ཡིན་པས་ན། གཞིའི་རིག་པ་ནི་འཁྲུལ་སྣང་འཁོར་བ་མ་ཡིན། མ་འཁྲུལ་པའི་མྱ་ངན་ལས་འདས་པའང་
55
ཉིས་བརྒྱ་བརྒྱད་ཅུ་ མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
མ་ཡིན་པས་འཁོར་འདས་ཀྱི་མཚན་མ་རང་སར་དག་པའི་སྤྲོས་བྲལ་ཆེན་པོ་ཡིན་པ་དང་། གཞི་ཡེ་ནས་བཅིང་གྲོལ་མེད་པའི་གནད་ཀྱིས་འཁྲུལ་
སྣང་འཁོར་བས་བཅིངས་པའང་མ་ཡིན། མ་འཁྲུལ་བའི་མྱང་འདས་སུ་གསར་དུ་གྲོལ་བར་ཡོད་པ་ཡང་མ་ཡིན་ནོ་ཞེས་པའི་དོན་ནོ། །དེས་ན་གཞི་
བཅིངས་གྲོལ་མེད་པའི་ངོ་བོ་འདི་ལ་འཁོར་བ་སྤངས་པ་དང༌། མྱང་འདས་ཀྱི་གོ་འཕང་ཐོབ་རྒྱུ་ཡོད་པར་བཟུང་སྟེ། མྱང་འདས་ལ་རེ་བ་དང༌།
འཁོར་བ་ལ་དོགས་པ་མི་དམིགས་ཤིང་ཡེ་གདོད་མ་ནས་འཁོར་འདས་གཉིས་ཀ་བྱུང་ཆུབ་གཞི་ཀློང་ཡངས་པ་ཆེན་པོའི་ངོ་བོར་སངས་རྒྱས་ཟིན་
པས་ན། འཁོར་འདས་བཟང་ངན་གྲོལ་འཁྲུལ་ཐམས་ཅད་ཐ་སྙད་དུ་མིང་ཙམ་མ་གཏོགས་དོན་ལ་མཚོན་བརྗོད་ལས་འདས་པའི་རིག་པ་ཀ་དག་



ཆོས་དབྱིངས་
ཉིས་བརྒྱ་གྱ་གཅིག་ མཛོད་འགྲེལ།
༄༅། །མཉམ་ཉིད་ཆེན་པོའི་རང་བཞིན་ལས་མ་འདས་པ་ཡིན། དེས་ན་གྲོལ་བ་སངས་རྒྱས་དང་འཁྲུལ་བ་སེམས་ཅན་ཞེས་བྱ་བ་ཡེ་ནས་གྲུབ་མ་
མྱོང་བས་མེད་པ་ཉིད་དེ་འཁོར་འདས་ཡེ་དག་ཆོས་དབྱིངས་ཆེན་པོར་ཡེ་ནས་ལ་བཟློས་ཟིན་པས་སོ། །དེ་ལྟར་ཕུ་ཐག་གཏིང་ནས་ཆོད་པ་ཞིག་
ཤིན་ཏུ་གལ་ཆེ། དེས་ན་རྣལ་འབྱོར་པ་སུ་ཞིག་ཡིན་ཡང་རྩོལ་བས་མ་རྩོལ་བཅོས་པས་མ་བསྒྱུར་བར་སྤང་བླང་དགག་སྒྲུབ་གང་ཡང་མ་བྱེད་ཅིག་
ཅེས་སོ། །དེ་ལྟར་རིག་པའི་རང་གཤིས་སྐྱོང་ཚེ་རྩོལ་སྒྲུབ་མི་བྱེད་པར་སྒོ་གསུམ་མ་བཅོས་ཕྱམ་གྱིས་བཞག་ན་ངང་མངོན་དུ་གྱུར་འོང༌། རིག་པ་ཁོ་
# རང་ལ་བཅོས་རྒྱུ་མེད་ཀྱང་གྲིམ་པོའི་བློས་བཅོས་ན་རིག་པའི་རང་ཞལ་སྒྲིབ་འགྲོ་བ་ཡིན་ནོ། །སྤྱིར་རྫོགས་པ་ཆེན་པོ་ལྟར་ན་རིག་པ་རང་གི་ངོ་བོ་



ཁང་སར་བསྟན་པའི་དབང་ཕྱུག་གི་གསུང་འབུམ། །
འཁོར་བ་ཡང་མ་ཡིན། མྱ་ངན་ལས་འདས་པའང་མ་ཡིན། རིག་པ་ལས་གཞན་ན་འཁོར་འདས་ཀྱི་ཆོས་ཞེས་བྱ་བ་ཞིག་གཏན་ནས་མེད་དེ། ཇི་
སྐད་དུ། རི་རྭ་མོ་གཤམ་བུ་ཉིད་ལས། ཁྱད་པར་ཅུང་ཟད་ཡོད་མ་ཡིན། །མོ་གཤམ་བུ་ཉིད་རི་རྭ་ལས། །ཁྱད་པར་ཅུང་ཟད་ཡོད་མ་ཡིན། །འདི་
གཉིས་ཀྱི་ནི་ཁྱད་པར་ལ། །ཤིན་ཏུ་ཕྲ་བ་ཡོད་མ་ཡིན། །ཞེས་པ་ལྟར་འདི་མདོའི་ཚིག་ཅིག་ཡིན་ཡང་། རྫོགས་ཆེན་རང་ལུགས་ལ་ནི་འཁོར་འདས་
གཉིས་ཀ་རི་རྭ་དང་མོ་གཤམ་བུ་བཞིན་དུ་གཏན་ནས་ཡོད་མ་མྱོང་། འཁོར་འདས་མཉམ་ཉིད་ཟེར་བ་དེ་རིག་པ་ཟང་ཀ་མ་ཐིག་ལེ་ཉག་གཅིག་གི་
ངོ་བོའི་སྟེང་ནས་བཤད་པ་མ་གཏོགས། ས་རྡོ་རི་བྲག་ཞིག་གི་ཐོག་ནས་བཞག་གི་མེད། ཚིག་སྐམ་པོ་ཞིག་དང༌། ཁ་མཁས་སྟོང་བཤད། གོ་བ་



ཆོས་དབྱིངས་ ཉིས་བརྒྱ་གྱ་གཉིས་ མཛོད་འགྲེལ།
ལྟ ༄༅། །ཡུལ་གྱི་སྟེང་ནས་ཕར་བལྟས་ཏེ་བཤད་པ་མ་ཡིན་པར་ནང་རིག་པ་རང་གི་གཤིས་ལ་སྦྱར་ནས་བཤད་པ་ཡིན་ཏེ། མི་ཕམ་པས། ཕར་
བལྟས་རྒྱང་གི་ཆོས་བརྒྱ་ལས། ཚུར་བལྟས་སེམས་ཀྱི་ཆོས་གཅིག་མཆོག །ཕར་ལ་ལྟ་བའི་གཅེས་ཕྲུག་པོ། །དེ་རིང་ཚུར་ལ་བལྟ་བར་རིགས། །
ཞེས་པ་ལྟར་ཡིན། དེ་མིན་མདོའི་བཤད་ཚུལ་ལྟར་ན་འཁོར་འདས་གཉིས་ཡོད་པ་གཞིར་བཞག་གི་སྟེང་ནས། ཇི་སྐད་དུ། མྱ་ངན་འདས་པ་འཁོར་
ཐོ བ་ལས། །ཁྱད་པར་ཅུང་ཟད་ཡོད་མ་ཡིན། །ཞེས་བཤད་དེ་འཁོར་འདས་མཉམ་ཉིད་འཇོག་ཚུལ་འདི་རྫོགས་པ་ཆེན་པོས་བཤད་ཚུལ་ལས་མར་
གཞལ་ན་འགལ་བའི་ཚིག་ཁོ་ན་རེད། འཁོར་འདས་ཡོད་པ་གཞིར་བཞག་གི་སྟེང་ནས་བཤད་ན་འཁོར་བ་འཁྲུལ་བ་དང་མྱང་འདས་མ་འཁྲུལ་བ་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཡིན་པས། འཁྲུལ་མ་འཁྲུལ་གཉིས་ལ་ཁྱད་པར་ཅུང་ཟད་མེད་ཅེས་བརྗོད་ན་འགལ་བ་མ་ཡིན་ནམ་ཞེས་མཁན་ཆེན་འཇིགས་མེད་ཕུན་ཚོགས་
རིན་པོ་ཆེས་གསུངས། དེས་ན་མདོས་འཁོར་འདས་མཉམ་ཉིད་འཇོག་ཚུལ་དང་འདིར་རྫོགས་པ་ཆེན་པོས་འཁོར་འདས་མཉམ་ཉིད་འཇོག་ཚུལ་ལ་
གནམ་ས་ལྟ་བུའི་ཁྱད་པར་ཡོད་གསུངས། དེས་ན་རྫོགས་པ་ཆེན་པོ་ནི་ཐེག་པ་ཐམས་ཅད་ཀྱི་ཡང་རྩེ་སངས་རྒྱས་ཐམས་ཅད་ཀྱི་དགོངས་པ་མཐར་ ཅི
ཐུག་པ་ཡིན་པས་ན་ཐེག་པ་འོག་མ་ལས་ཁྱད་པར་དུ་འཕགས་པའོ། ། ༈ བཅུ་གསུམ་པ་མཐའ་གྲོལ་ཀློང་ཡངས་ཆེན་པོར་ལ་བཟླ་བ་ནི། ཡངས་
# དོག་མཐོ་དམན་མེད་པའི་རིག་པ་ལ། །རྒྱ་ཆད་ཕྱོགས་ལྷུང་མེད་ཀྱིས་དམིགས་གཏད་ཤོལ། །བྱ་བྱེད་འགྲོ་འོང་མེད་པའི་རིག་པ་ལ། །དུས་དང་



ཆོས་དབྱིངས་ ཉིས་བརྒྱ་གྱ་གསུམ་ མཛོད་འགྲེལ།
༄༅། །གཉེན་པོར་མེད་ཀྱིས་འཛིན་རྩོལ་ཞོག །ཆེད་དུ་དམིགས་པ་ཡོད་ན་འཆིང་བའི་རྒྱུ། །གང་ལའང་གཏད་འཛིན་མ་འཆའ་ཕྱམ་ལ་ཐོང་། །
དེའང་རིག་པ་ནི་འཁོར་འདས་ཀུན་ལ་ཁྱབ་ཅིང་རང་གི་ངོ་བོ་སྤྲོས་པ་ཐམས་ཅད་དང་བྲལ་བས་ན་ཡངས་དོག་དང་མཐོ་དམན་སོགས་ཀྱི་སྤྲོས་པ་
གང་ཡང་མེད་པའི་རིག་པ་འདི་ལ། རྒྱ་གང་དུའང་མ་ཆད་ཕྱོགས་གང་དུའང་ལྷུང་བ་མེད་པའི་ཟང་ཐལ་ཐིག་ལེ་ཉག་གཅིག་གི་ངོ་བོར་གནས་པ་
ཉིད་ཀྱིས་དམིགས་གཏད་འཛིན་རྩོལ་བྱེད་ཡུལ་མེད་པས་ན་དམིགས་གཏད་ཤོལ་ཅིག་ཅེས་ཤོལ་ཅེས་པ་བྲལ་བའི་དོན་ནོ། །དེ་འདྲའི་རང་བྱུང་
རིག་པ་དེ་ནི་བྱ་བྱེད་འགྲོ་འོང་མེད་པའི་རིག་པ་ཡིན་ལ། དེ་ཡང་ཡི་གེ་མེད་པ་ལས། །དོན་གྱི་ངོ་བོ་རིག་པ་དེ་ཉིད་ལ། །བྱས་པ་མ་ཡིན་བྱེད་



ཁང་སར་བསྟན་པའི་དབང་ཕྱུག་གི་གསུང་འབུམ། །
མཁན་ག་ལ་ཡོད། །བཅོས་པ་མ་ཡིན་བཅོས་པའི་བདག་པོ་མེད། །ཅེས་སོ། །རིག་པ་དེ་རྟོགས་པའི་དུས་ཚོད་འདི་འདྲ་བ་ཞིག་གི་དུས་ཡིན་ཞེས་
པ་ལྟ་བུ་དང་། དེ་རྟོགས་པའི་གཉེན་པོ་འདི་འདྲ་བ་ཞིག་བསྟེན་དགོས་ཞེས་པ་སོགས་གང་ཡང་མེད་པ་ཉིད་ཀྱིས་འཛིན་རྩོལ་ཐམས་ཅད་རང་སར་
ཞོག་དང་ཡེ་བབ་ཀྱི་གནས་ལུགས་མངོན་དུ་གྱུར་འོང་གསུངས། དེས་ན་རིག་པ་ཡེ་ནས་དམིགས་གཏད་འཛིན་ཞེན་སོགས་སྐྱོན་གྱིས་གོས་མ་མྱོང་ |
བའི་ནམ་མཁའ་གཡའ་དག་པ་ལྟ་བུ་ཞིག་ཡིན་པའི་ཕྱིར་ན། ད་ལྟ་རིག་པའི་ངོ་བོར་ལྟ་བའི་ཚེ་ན་ཆེད་དུ་དམིགས་པ་དང་གཏད་སོ་ཡོད་ན་སྲིན་
# བུའི་ཁ་ཆུས་རང་འཆིང་བ་བཞིན་དུ་ཤེས་པ་རང་གིས་རང་འཆིང་སྟེ། རིག་པའི་རང་ཞལ་སྒྲིབ་བྱེད་དུ་འགྲོ་བ་མ་གཏོགས་ཕན་པ་སྤུ་ཙམ་ཡང་མེད་



ཆོས་དབྱིངས་
༄༅། །པས་འཆིང་བའི་རྒྱུ་ཞེས་སོ། །དེས་ན་གང་ལའང་གཏད་འཛིན་མ་འཆའ་བར་ཕྱུམ་ཕྱམ་ཡངས་པའི་ངང་ལ་ཐོངས་ནས་ཞོག་ཅིག ༈ བཅུ་
བཞི་བ་རྟོགས་པ་མཁའ་མཉམ་ཡངས་པ་ཆེན་པོ་ཡིན་པས་ཆོས་ཐམས་ཅད་བྱར་མེད་ཆེན་པོར་ལ་བཟླ་བ་ལ་ལྔ་ལས། དང་པོ་གཤིས་མངོན་དུ་
# གྱུར་བས་ཆོས་ཟད་བློ་འདས་ཆེན་པོར་ལ་བཟླ་བ་ནི། ཆོས་ཀུན་ཡེ་ནས་གྲོལ་རུང་མ་གྲོལ་རུང༌། །གནས་ལུགས་རང་བཞིན་དག་རུང་མ་དག་
རུང་། །སེམས་ཉིད་སྤྲོས་དང་བྲལ་རུང་མ་བྲལ་རུང༌། །གཉུག་མའི་གཤིས་ལ་གྲུབ་རུང་མ་གྲུབ་རུང་། འདི་དག་རང་འགྲེལ་དུ་བཀྲལ་མེད་ལ་འདིའི་དོན་ཇི་ལྟར་
འགྲེལ་དགོས་དགོངས་ཚེ་ཁོང་གི་གཟིམ་ལམ་དུ་ཆོས་སྐྱོང་ཙིའུ་དམར་དེ་ཉིད་གཞོན་ནུ་མཁུར་ཚོས་དམར་བ་ཅན་ཞིག་དང་སྔགས་ཀྱི་སྲུང་མ་རལ་གཅིག་མའང་བུད་མེད་མཛེས་སྡུག་ཅན་གྱི་རྣམ་པར་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བྱུང་ནས་བགྲོ་གླེང་བྱས་ཚེ་འདིའི་དོན་དྲིས་པར། གཞོན་ནུ་དེས་བུད་མེད་འདི་ལ་དྲིས་ཤིག་དང་ང་རང་མཚམས་ཐོའི་རྩར་བར་ཆད་སྲུང་དུ་འགྲོ་ཞེས་སོང་ངོ༌། །དེར་བུད་མེད་དེས་འདི་སྐོར་མང་དུ་
གསུངས་ནས་གོའམ་ཟེར། ད་ལྟ་གོའང་བདག་གཉིད་ལས་སད་ཚེ་བརྗེད་འགྲོ་སྙམ་གསུངས་པར་ལྗགས་རྩེ་ནས་རིན་པོ་ཆེའི་སྤུ་གུ་ལས། ཧ། ཞེས་བརྗོད་པས་སྙིང་ནང་དུ་བསིལ་སིབ་སིབ་སོང་ཞིང་
ནངས་བར་བརྗེད་མེད་པས་ཡི་གེར་ཕབ་བ་ཞེས་ཨ་བུ་དཀར་ལོ་ལ་གསང་ཐབས་སུ་གསུངས་སོ། །མཆན། ཆོས་ཀུན་ཡེ་ནས་གྲོལ་ནའང་རུང་ལ་མ་གྲོལ་ནའང་རུང་སྟེ་གནས་ རྒྱུ
ལུགས་རྣལ་མའི་ངོ་བོ་ལ་གྲོལ་དང་མ་གྲོལ་གྱི་ཁྱད་པར་མེད་པས་མ་བཅོས་མཉམ་ཉིད་ཟང་ཐལ་ཆེན་པོའི་ངོ་བོ་མངོན་དུ་གྱུར་ན་གྲོལ་དང་མ་གྲོལ་
གཅིག་ཏུ་འདུག་གོ །དེ་བཞིན་དུ་གནས་ལུགས་རང་བཞིན་དག་ནའང་རུང་མ་དག་ནའང་རུང་སྟེ་རིག་པའི་གནས་ལུགས་གཤིས་ཀྱི་དོན་ལ་དག་



ཆོས་དབྱིངས་
ཉིས་བརྒྱ་གྱ་ལྔ་
༄༅། །དང་མ་དག་གི་མཚན་མ་མེད་པར་འཁོར་འདས་རིག་པར་འདུག རིག་པ་ཟང་ཐལ་དུ་འདུག ཟང་ཐལ་རྗེན་པར་འདུག་པས་ཕྱལ་བ་རང་
ཡན། ཤེས་པ་རྒྱ་གྲོལ་བར་མེད་དུ་འདུག་གོ །སེམས་ཉིད་སྤྲོས་པ་དང་བྲལ་ནའང་རུང་མ་བྲལ་ནའང་རུང་སྟེ། རིག་པའི་ངོ་བོ་སྤྲོས་བྲལ་མཉམ་
རྫོགས་ཆེན་ པོར་ བཞུགས་ པའི་དོན་རྟོགས་ན། བསམ་ན་སེམས་མེད། བཞག་པའི་གནས་མེད། འགྲོ་བའི་ལམ་མེད། བལྟས་པའི་ལྟ་བ་མེད།
བསྒོམ་པའི་དམིགས་གཏད་མེད་པས་རིག་པ་རང་གྲལ་ཆུ་ལ་རི་མོ་བྲིས་པ་བཞིན་རྗེས་མེད་ཟང་ཐལ་དུ་འདུག་གོ །གཉུག་མའི་གཤིས་ལ་གྲུབ་ན་
རུང་ལ་མ་གྲུབ་ནའང་རུང་སྟེ། རིག་པའི་ངོ་བོ་ཟང་ཐལ་རྗེན་པར་སོང་བས་ན། འཁོར་འདས་ལ་བར་མེད། ཟང་ཐལ་ལ་རྗེས་མེད། རང་ཤར་ལ་
65
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
རིས་མེད། རང་གྲོལ་ལ་ཆོས་མེད། ཆོས་ཟད་ལ་མིང་མེད་པས་དོན་གྱི་གནས་ལུགས་ལས་ནམ་ཡང་འགྱུར་བ་མེད་པའོ། ། ༈ གཉིས་པ་རེ་དོགས་
བློ་འདས་སུ་རྟོགས་པས་བློ་བདེ་ཁོང་ཡངས་ཆེན་པོར་ལ་བཟླ་བ་ནི། འཁོར་འདས་རང་བཞིན་གཉིས་རུང་མ་གཉིས་རུང་། །བསམ་བརྗོད་ཀུན་
ལས་འདས་རུང་མ་འདས་རུང་། །དགག་སྒྲུབ་འཁྲུལ་པ་ཞིག་རུང་མ་ཞིག་རུང་། །རྟོགས་པའི་ལྟ་བ་རྟོགས་རུང་མ་རྟོགས་རུང་། །དེའང་འཁོར་ |
འདས་ཀྱི་རང་བཞིན་གཉིས་ཡིན་ནའང་རུང་མི་གཉིས་པ་ཡིན་ནའང་རུང་སྟེ། རིག་པ་གཞི་མེད་རྩ་བྲལ་ལ་འཁོར་འདས་ཀྱི་མཚན་མ་མེད་པས་ན།
ཎྞཾ འཁོར་བ་གཞི་མེད། འདས་པ་ཡེ་གྲོལ། ཐམས་ཅད་མཉམ་ཉིད། གང་ཤར་རང་གྲོལ། གུ་ཡངས་ཁྱབ་གདལ་ཟང་ཐལ་རྗེན་པ་རུ་འདུག་གོ །



ཆོས་དབྱིངས་ ཉིས་བརྒྱ་གྱ་དྲུག་
༄༅། །བསམ་བརྗོད་ཀུན་ལས་འདས་ནའང་རུང་མ་འདས་ནའང་རུང་སྟེ། རིག་པ་སྤྲོས་བྲལ་སྨྲ་བསམ་བརྗོད་དུ་མེད་པ། བསམ་པའི་སེམས་
མེད། བརྗོད་པའི་ངག་མེད། འགྲོ་བའི་ལམ་མེད། སྒྲིབ་པའི་དྲི་མ་མེད་པས་གཞི་མེད་རྩ་བ་དང་བྲལ་བའི་ཡིན་ལུགས་མངོན་དུ་གྱུར་འདུག་གོ །
དགག་གྲུབ་འཁྲུལ་བ་ཞིག་ནའང་རུང་མ་ཞིག་ནའང་རུང་སྟེ། རིག་པའི་ངོ་བོ་ལ་དགག་སྒྲུབ་ཀྱི་ཆོས་མེད་པས་བྱར་མེད་ཟང་ཀ་རྗེན་པ་ལ་དགག་ e
སྒྲུབ་ཆོས་ཀྱིས་བཅོས་སུ་མེད་པས་ན། ངན་པ་དགག་ཏུ་མེད། བཟང་པོ་སྒྲུབ་ཏུ་མེད། འཁྲུལ་བའི་གཞི་མེད། འཁྲུལ་མཁན་གྱི་སེམས་མེད།
# འཁྲུལ་བ་བཤིག་ཏུ་མེད་པས། འཁྲུལ་སྣང་དབྱིངས་སུ་གྲོལ་བའི་རིག་སྟོང་སྤྲོས་བྲལ་མཉམ་ཉིད་ལྷུན་རྫོགས་ཆེན་པོའི་རང་བཞིན་ལས་མ་འདས་



ཁང་སར་བསྟན་པའི་དབང་ཕྱུག་གི་གསུང་འབུམ། །
# པའོ། །རྟོགས་པའི་ལྟ་བ་རྟོགས་ནའང་རུང་མ་རྟོགས་ནའང་རུང་སྟེ། རིག་པ་རང་བབས་གཤིས་ཀྱི་ངོ་བོ་ལ་རྟོགས་པའི་སངས་རྒྱས་མེད། མ་
རྟོགས་པའི་སེམས་ཅན་མེད། གཞི་མེད། ལམ་མེད། འབྲས་བུ་མེད། བྱ་བྱེད་མེད། འཛིན་པ་དང་གོལ་ས་མེད། དགག་ཏུ་མེད། བསྒྲུབ་ཏུ་མེད། །
རིག་པ་མེད། མ་རིག་པའང་མེད་པས་ཡེ་གྲོལ་ཐིག་ལེ་ཉག་གཅིག་ཏུ་འབྱམས་ཀླས་པའོ། ། ༈ གསུམ་པ་ཡིད་ལ་བྱར་མེད་ཡེ་ཟད་ཆེན་པོར་
རྟོགས་པས་བློའི་དམིགས་བསམ་སྤྲོ་བསྡུ་ལས་འདས་པར་ལ་བཟླ་བ་ནི། ཆོས་ཉིད་དོན་ལ་བསྒོམས་རུང་མ་བསྒོམས་རུང༌། །བླང་དོར་མེད་པས་
དཔྱད་རུང་མ་དཔྱད་རུང༌། །གནས་ལུགས་འབྲས་བུ་གྲུབ་རུང་མ་གྲུབ་རུང་། །ས་དང་ལམ་རྣམས་བགྲོད་རུང་མ་བགྲོད་རུང་། །དེའང་ཆོས་ཉིད་



ཆོས་དབྱིངས་ ཉིས་བརྒྱ་གྱ་བདུན་ མཛོད་འགྲེལ།
༄༅། །དོན་ལ་བསྒོམས་ནའང་རུང་མ་བསྒོམས་ནའང་རུང་སྟེ། ཆོས་ཉིད་རྣལ་མའི་དོན་རྟོགས་ན་མཐའ་གྲོལ་མཉམ་ཉིད་ཀྱི་རིག་པ་རྒྱ་ཆད་
ཕྱོགས་ལྷུང་དང་བྲལ་བ་མངོན་དུ་གྱུར་བ་ལས་གཞན་པའི་བསྒོམས་པས་མི་གྲོལ། བཙལ་བས་མི་རྙེད། བལྟས་པས་མི་མཐོང་། བྱས་པས་མི་ཟིན།
ཆོས་ཟད་མིང་མེད་ཀྱི་ཤེས་པ་རྒྱ་གྲོལ་དུ་འདུག་གོ །བླང་དོར་འབད་པས་དཔྱད་ནའང་རུང་མ་དཔྱད་ནའང་རུང་སྟེ། བློས་བྱས་འཛིན་རྩོལ་དང་
བྲལ་བའི་རིག་པ་རྗེན་པའི་ངོ་བོ་མངོན་དུ་གྱུར་པ་ལས་གཞན་དུ་དཔྱད་ན་རྟོག་པ། བསྒོམ་ན་བློ། བརྗོད་ན་ཚིག བལྟས་ན་གཟུང་འཛིན། བྱས་ན་
འཁོར་བ་ཡིན་པས་རང་བབས་ཡེ་གྲོལ་གཏད་མེད་རྒྱ་ཡན་གུ་ཡངས་ཁྱབ་གདལ་ཆེན་པོར་འདུག་གོ །གནས་ལུགས་འབྲས་བུ་གྲུབ་ནའང་རུང་མ་



ཁང་སར་བསྟན་པའི་དབང་ཕྱུག་གི་གསུང་འབུམ། །
གྲུབ་ནའང་རུང་སྟེ། ཡེ་གདངས་དོན་གྱི་གནས་ལུགས་གཤིས་ཐོག་ཏུ་ཕེབས་ན། གྲུབ་པའི་སངས་རྒྱས་མེད། མ་གྲུབ་པའི་སེམས་ཅན་མེད།
བཟང་པོ་ལ་རེ་བ་མེད། ངན་པ་ལ་དོགས་པ་མེད། བར་མ་ལ་བཏང་སྙོམ་མེད། རང་གསལ་བར་མེད་རིག་པ་ཅར་ཕོག་ཅིག་ཆར་དུ་ངོ་སྤྲད་པའི་
སྟེང་དུ་གཡོ་འགུལ་མེད་པའོ། །ས་དང་ལམ་རྣམས་བགྲོད་ནའང་རུང་མ་བགྲོད་ནའང་རུང་སྟེ། རིག་པ་ལ་སྦྱང་བགྲོད་མེད་པའི་གནས་ལུགས་
དོན་གྱི་འབྲས་བུ་མངོན་དུ་གྱུར་ན། འགྲོ་བའི་ས་མེད། བགྲོད་པའི་ལམ་མེད། ཕྱིན་པའི་གནས་མེད་པས་ཡེ་བཞུགས་ཆོས་སྐུ་རྒྱལ་པོའི་གཏན་
སྲིད་ཡེ་ནས་ཡིན་པའི་ས་དེ་ཟིན་པའོ། ། ༈ བཞི་བ་རིག་པ་སྒྲིབ་མེད་ཟང་ཀར་རྟོགས་པས་བྲལ་ཐོབ་མེད་པར་ལ་བཟླ་བ་ནི། སྒྲིབ་པ་ཀུན་དང་



ཆོས་དབྱིངས་ ཉིས་བརྒྱ་གྱ་བརྒྱད་ མཛོད་འགྲེལ།
༄༅། །བྲལ་རུང་མ་བྲལ་རུང་། །བསྐྱེད་རྫོགས་ཆོས་ཉིད་རྫོགས་རུང་མ་རྫོགས་རུང་། །ཐར་པའི་འབྲས་བུ་ཐོབ་རུང་མ་ཐོབ་རུང་། །འགྲོ་དྲུག་
འཁོར་བར་འཁྱམས་རུང་མ་འཁྱམས་རུང༌། །དེའང་སྒྲིབ་པ་ཀུན་དང་བྲལ་ནའང་རུང་མ་བྲལ་ནའང་རུང་སྟེ། ཆོས་ཉིད་རིག་པ་མཁའ་དབྱིངས་
གཡའ་དག་པ་ལྟ་བུ་དེ་མངོན་དུ་གྱུར་ན། བསྒྲིབ་བྱའི་གང་ཟག་མེད། སྒྲིབ་བྱེད་ཉོན་མོངས་པ་མེད། སྦྱང་བྱའི་ལས་མེད། སྦྱོང་བྱེད་ཀྱི་གཉེན་པོ་ བྱ
ཀྱི་མེད། ཐོབ་བྱེད་ཀྱི་ལམ་མེད། ཐོབ་བྱའི་འབྲས་བུ་མེད། གང་ཡང་མེད་པས་ཆོས་ཟད་བློ་ལས་འདས་པའི་གཞོན་ནུ་བུམ་པ་ཆོས་ཀྱི་སྐུ་མངོན་དུ་
# གྱུར་བའོ། །བསྐྱེད་རྫོགས་ཆོས་ཉིད་རྫོགས་རུང་འདྲ་མ་རྫོགས་ནའང་རུང་སྟེ། རིག་པ་རང་བབས་ཆོས་ཉིད་བྱ་བ་དང་བྲལ་བའི་གནས་ལུགས་



རྗེན་པ་མངོན་དུ་གྱུར་ན། བསྐྱེད་རིམ་བསྐྱེད་དུ་མེད། རྫོགས་རིམ་བསྒོམ་དུ་མེད། ཆོས་ལ་བསམ་དུ་མེད། བློ་ལ་བསྒྱུར་དུ་མེད། སྡུན་ལ་བསུ་རྒྱུ་
མེད། རྗེས་ལ་སྙོག་རྒྱུ་མེད། ད་ལྟ་བཟུང་དུ་མེད་པས་ཟང་མ་ཐལ་བྱུང་གི་རིག་པ་རྩིས་གདབ་ཀུན་བྲལ་གྱི་ཡེ་ཤེས་རྒྱ་ཡན་རིག་པ་མཐའ་གྲོལ་
ཀློང་ཡངས་ཆེན་པོ་གཅིག་ཏུ་འདུག་གོ །ཐར་བའི་འབྲས་བུ་ཐོབ་ནའང་རུང་མ་ཐོབ་ནའང་རུང་སྟེ། རིག་པའི་ངོ་བོ་སྤང་ཐོབ་དང་བྲལ་བའི་ཆོས་
ཉིད་རྣལ་མའི་གནས་ལུགས་མངོན་དུ་གྱུར་པ་ལས་གཞན། ཐར་པའི་འབྲས་བུ་ཐོབ་པ་ལ་རེ་བ་མེད་པར། གང་ཤར་རིག་པ། གང་སྣང་ཆོས་སྐུ།
# ཤར་ས་ནས་གྲོལ། སྣང་ས་ནས་སྟོང་། འགྱུ་ས་ནས་ཡལ་ཏེ་རང་བཞིན་བར་མ་ཆད་པར་ཆུ་བོའི་རྒྱུན་གྱི་ཏིང་འཛིན་ལས་ནམ་ཡང་འདུ་འབྲལ་མེད་
72



ཆོས་དབྱིངས་
ཉིས་བརྒྱ་གྱ་དགུ་
༄༅། །པའོ། །འགྲོ་དྲུག་འཁོར་བར་འཁྱམས་ནའང་རུང་མ་འཁྱམས་ནའང་རུང་སྟེ། རིག་པའི་ངོ་བོ་གྲོལ་འཁྲུལ་དང་བྲལ་བའི་བྱར་མེད་ཆོས་
ཟད་ཀྱི་དགོངས་པ་མངོན་དུ་གྱུར་ན། འཁོར་བའི་གཡང་ས་མེད། སྔངས་སྐྲག་སྐྱེ་ཡུལ་མེད། ངན་འགྲོར་དོགས་པ་མེད། སྡུག་བསྔལ་གྱི་ཚོར་བ་
མེད། བཟང་ན་བཟང་དུ་ཆུག ངན་ན་ངན་དུ་ཆུག བྱར་མེད་ཆོས་མེད་དུ་ཟད་པས་འཁོར་འདས་ སྤང་ཐོབ་མེད་པའི་ཆོས་ཉིད་དོན་གྱི་གནས་ ༡
ལུགས་མངོན་དུ་གྱུར་བའོ། ། ༈ ལྔ་བ་ཆོས་ཟད་རྒྱ་གྲོལ་ཕྱམ་གདལ་དུ་རྟོགས་པས་གང་ལ་ཡང་རྩིས་མེད་རང་ཡན་དུ་ལ་བཟླ་བ་ནི། རང་བཞིན་
ལྷུན་གྱིས་གྲུབ་རུང་མ་གྲུབ་རུང་། །རྟག་ཆད་གཉིས་འཛིན་བཅིངས་རུང་མ་བཅིངས་རུང་། །ཆོས་ཉིད་དགོངས་པར་སླེབས་རུང་མ་སླེབས་རུང༌། །
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
གོང་མའི་རྗེས་སུ་བསྙེགས་རུང་མ་བསྙེགས་རུང༌། །དེའང་རང་བཞིན་ལྷུན་གྱིས་གྲུབ་ནའང་རུང་མ་གྲུབ་ནའང་རུང་སྟེ། རིག་པ་རང་བྱུང་གི་ཡེ་
ཤེས་ཀྱི་སྟེང་དུ་རང་ཐག་ཆོད་དེ་འཁོར་འདས་མཉམ་ཉིད་ཆེན་པོའི་སྟེང་དུ་ལ་བཟླས་ནས་འདུག་ན། ལྷུན་གྱིས་གྲུབ་པ་དང་མ་གྲུབ་པ་གང་ཡང་
མེད། ཡིན་མིན་དུ་ཤར་ཡང་རིས་སུ་མ་བཅད། བདེ་སྡུག་ཏུ་སྣང་ཡང་རྗེས་མི་མཐུད། ཆོས་ཉིད་དུ་སངས་ཀྱང་བློ་མི་འཇུག བར་མེད་དུ་གྲོལ་ཡང་ རྒྱུ
གཤིས་མི་བསྐྱོད། རིས་མེད་ཕྱོགས་ཡན་གྱི་ཤེས་པ་ཁ་ཡན་རང་སར་བཞག་པས་རང་གྲོལ་ཆོས་ཉིད་ཆེན་པོའི་ངང་དུ་འབྱམས་ཀླས་པའོ། །རྟག་
ཆད་གཉིས་འཛིན་གྱིས་བཅིངས་ནའང་རུང་མ་བཅིངས་ནའང་རུང་སྟེ། རྟག་ཆད་སོགས་ཡོད་མེད་ཡིན་མིན་གྱི་སྤྲོས་པ་ཀུན་དང་བྲལ་བའི་གཉུག་



ཆོས་དབྱིངས་
ཉིས་བརྒྱ་དགུ་བཅུ་ མཛོད་འགྲེལ།
༄༅། །མ་དོན་གྱི་གཤིས་ལ། ཡོད་པར་སྒོམ་ཡང་རྟག་མི་སྲིད། མེད་པར་སྒོམ་ཡང་ཆད་མི་སྲིད། ཡོད་མེད་བལྟས་ཀྱང་མཐར་མི་ལྷུང་། ཡོད་ན་
ཡོད་དུ་ཆུག མེད་ན་མེད་དུ་ཆུག སྣང་ན་སྣང་དུ་ཆུག སྟོང་ན་སྟོང་དུ་ཆུག ཡིན་ན་ཡིན་དུ་ཆུག མིན་ན་མིན་དུ་ཆུག མདོར་ན་གང་ལའང་འཛིན་པ་
མེད་པ་ཆོས་ཉིད་ནམ་མཁའ་ཡངས་པའི་ངང་དུ་རང་གྲོལ་ཆེན་པོའི་རོལ་བ་ལས་མ་འདས་པའོ། །ཆོས་ཉིད་དགོངས་པར་སླེབ་ནའང་རུང་མ་སླེབ་ རྒྱུ
ནའང་རུང་སྟེ། གང་ལ་བལྟས་ཀྱང་ཀ་དག་ཀློང་ཆེན་གྱི་དགོངས་པ་ཉག་གཅིག་ལས་མི་འདའ་བས་ན། ཆོས་ཉིད་དགོངས་པར་སླེབས་ཏུ་རེ་བ་
ཎྞཾ མེད། མི་སླེབས་པའི་དོགས་པ་མེད། ཡེ་ནས་མ་གྲོལ་བའི་གཞི་མེད། རང་ངོ་མ་ཤེས་པའི་ལམ་མེད། རང་སར་མ་གྲོལ་པའི་འབྲས་བུ་མེད། །



ཁང་སར་བསྟན་པའི་དབང་ཕྱུག་གི
གནས་ལུགས་མ་ཡིན་པའི་ངང་མེད་པས་འཁོར་འདས་དབྱེར་མེད་རང་གྲོལ་ཆེན་པོའི་ངང་དུ་ནམ་ཡང་འདུ་འབྲལ་མེད་པའོ། །གོང་མའི་རྗེས་སུ་
བསྙེགས་ནའང་རུང་མ་བསྙེགས་ནའང་རུང་སྟེ། ད་ལྟའི་རིག་པ་སྟོང་གསལ་འགག་པ་མེད་པའི་རང་རིག་རང་ཤེས་ཀྱི་ཡེ་ཤེས་ཆེན་པོའི་ངང་འདི་
ནི་དུས་གསུམ་རྒྱལ་བ་ཡོངས་ཀྱི་ཐུགས་ཆོས་དབྱིངས་ཆེན་པོ་དང་དབྱེར་མེད་དུ་རྟོགས་པའི་གདེང་ཟིན་ན་དེ་ནི་སྔོན་བྱོན་གོང་མ་རྣམས་ཀྱི་ལྟ་བ་ g
མཐར་ཐུག་པ་དེ་ཡིན་པས་ན། དེ་ལས་གཞན་གོང་མའི་རྗེས་སུ་སྙོག་མི་དགོས། བླ་མ་དམ་པ་བསྟེན་མི་དགོས། མན་ངག་གཞན་ནས་བཙལ་མི་
དགོས། གདམས་པ་ཟབ་མོ་སྒོམ་མི་དགོས། དེའི་ངང་དུ་ཆོས་ཟད་ཀ་དག་གཞོན་ནུ་བུམ་པའི་སྐུར་སངས་རྒྱས་པར་མཛོད་ཅིག་ཅེས་གསུངས་



ཆོས་དབྱིངས་ ཉིས་བརྒྱ་གོ་གཅིག་ མཛོད་འགྲེལ།
༄༅། །སོ། ། ༈ ད་ནི་གོང་གི་བཅོ་ལྔ་བ་རྟོགས་པ་དེ་དག་གི་རང་བཞིན་གསལ་བར་བཤད་པ་ནི། གནམ་ས་འདྲེ་ལྡོག་སྣང་བ་ཅི་ཤར་ཡང་། །
ཕྱལ་བ་ལྷུག་པ་གཞི་མེད་ཟང་ཀ་མ། །གཏད་མེད་ཟ་ཟི་བན་བུན་ཆལ་མ་ཆོལ། །རེ་དོགས་གཉིས་མེད་སྨོན་པའི་ངང་ཚུལ་ཅན། །ལྟ་སྒོམ་རིས་
མེད་ཆེད་འཛིན་འདོད་བློ་ཞིག །ཞེ་འདོད་འཁྲིས་མེད་འདི་ཞེས་རྩོལ་སྒྲུབ་མེད། །དེའང་ཆོས་ཅན་འཁྲུལ་བའི་སྣང་བ་ཐམས་ཅད་ཆོས་ཉིད་ཀ་དག་ E
གི་དབྱིངས་སུ་ཟད་པའི་སྣང་བ་མངོན་དུ་གྱུར་པའི་གང་ཟག་གི་ངོར། གནམ་ས་འདྲེ་ལྡོག་གི་སྣང་བའམ་གནམ་ས་སྟེང་འོག་བསྒྱུར་བའི་སྣང་བ་ལྟ་
བུའི་ཉམས་ཅི་ཤར་ན་ཡང་རྣལ་འབྱོར་བ་དེ་སྐྲག་སྔངས་འཇིགས་གསུམ་གྱི་སྣང་བ་སྤུ་ཙམ་མེད་པར་མ་ཟད། ཅི་སྣང་རིག་པ་ཡེ་ཤེས་ཀྱི་རོལ་བར་



།
|
།
ཁང་སར་བསྟན་པའི་དབང་ཕྱུག་གི་གསུང་འབུམ། །
མངོན་སུམ་དུ་མཐོང་བའི་ཕྱིར་ན། སྟོང་གཟུགས་རིག་པའི་རོལ་རྩལ་དུ་ཐག་ཆོད་དེ། དཔེར་ན་མེ་ལོང་ནང་དུ་གཟུགས་བརྙན་ཤར་བ་ལྟ་བུ་མ་
གཏོགས་གཏན་ནས་མེད་པར་ཤེས་ཏེ། དགོངས་པ་ཆོས་ཉིད་རིག་པ་ཕྱལ་བ་ལྷུག་པ་གཞི་མེད་ཟང་ཀ་མའི་ངང་ལས་གཡོ་མི་སྲིད་པར་འབྱམས་
ཀླས་ཚེ། སྣང་བ་སྣ་ཚོགས་ཅི་ཤར་ཡང་གཏད་སོ་མེད་པ། ཁྲལ་མ་ཁྲོལ། སེང་མ་སང་། འལ་མ་འོལ། ཟ་མ་ཟི། བན་མ་བུན། ཆལ་མ་ཆོལ་ལྟ་ རྒྱུ
བུའི་རྨི་ལམ་རྨི་ལམ་ཡིན་པར་ཤེས་པ་དང་། སྒྱུ་མའི་ཆ་སྒྱུས་ཤེས་མཁན་གྱིས་ཉམས་མཚར་དུ་སྒྱུ་འཕྲུལ་ལ་བལྟ་བ་ལྟ་བུའི་རེ་དོགས་དང་ཆགས་
ཎྞཾ ཞེན་སྤུ་ཙམ་ཡང་མེད་དེ། དེ་འདྲའི་རྣལ་འབྱོར་བ་དེས་གང་སྣང་ཐམས་ཅད་ཆོས་ཉིད་ནམ་མཁའ་ལྟར་དག་པའི་རིག་པ་དང་གཉིས་སུ་མེད་པར་



ཆོས་དབྱིངས་ ཉིས་བརྒྱ་གོ་གཉིས། མཛོད་འགྲེལ།
༄༅། །ཐག་ཆོད་དེ་གང་ལའང་སྤང་བླང་མེད་པའི་སྨྱོན་པ་འུར་ལང་བའི་ངང་ཚུལ་ལྟ་བུའི་སྤྱོད་པ་ཅན་དུ་གྱུར། ལྟ་སྒོམ་སྤྱོད་འབྲས་སོ་སོར་དབྱེར་
མེད་པའམ་རིས་མེད་དུ་འདྲེས། ཆེད་དུ་འཛིན་པའི་འདོད་བློའི་སྣང་བ་ཐམས་ཅད་དབྱིངས་སུ་ཞིག ཞེ་འདོད་ཀྱི་འཁྲིས་དང་རྟེན་ས་རྟེན་ཡུལ་
མེད་པས་ན་དེ་དང་འདི་ཞེས་རྩོལ་སྒྲུབ་མེད་པ། ཅི་སྣང་སྟོང་གཟུགས་ཀྱི་རོལ་བ། ཅི་འགྱུ་ཡེ་སངས་ཀྱི་རང་བཞིན། གང་ཤར་རང་ཡལ་རྗེས་མེད་ ཟླ།
དུ་གྱུར་པའི་རྣལ་འབྱོར་བ་དེ་ནི་ཆོས་ཟད་མིང་མེད་དུ་གྲོལ་བའི་རྟགས་ཡིན་ཏེ། ཐལ་འགྱུར་ལས། དེ་ལ་རང་བྱུང་སྟོང་ཡུལ་བས། མཐོང་ཞེས་
རིག་པ་ཐ་དད་མིན། །དེ་ཉིད་རང་གི་ཐོག་ཏུ་གྲོལ། །གཅིག་ཤེས་པས་ནི་ཀུན་གྲོལ་ཕྱིར། །གཉིས་དང་གསུམ་གྱི་གྲངས་མཐའ་ཟད། །རྟོག་ཅིང་



ཁང་སར་བསྟན་པའི་དབང་ཕྱུག་གི་གསུང་འབུམ།
འཛིན་པའི་ཡུལ་མི་སྣང་། །ཞེས་དེ་ལ་རང་བྱུང་རིག་པ་ཁོ་རང་ཡང་ཡོད་མེད་ཡིན་མིན་སོགས་ཀྱི་སྤྲོས་པ་དང་བྲལ་བའི་རིག་སྟོང་གཉིས་མེད་ཀྱི་
ཀློང་དུ་གྲོལ་བས་མཐོང་བའི་ཡུལ་དང་བྲལ་བས་ན་ཡུལ་མེད་པའི་བདག་ཉིད་ཅན་ཡིན། ཐ་སྙད་དུ་རིག་པའི་ངོ་བོ་མཐོང་ཞེས་བཤད་ཀྱང་། དོན་
ལ་མཐོང་བྱ་མཐོང་བྱེད་དང་བྲལ་བའི་རིག་པ་རང་དང་ཐ་དད་མིན་པར་གཉིས་མེད་གཅིག་ཏུ་འདྲེས་པ་དང་། དེ་བཞིན་དུ་གྲོལ་ཞེས་བཤད་པ་དེ་ ཚེ
ཉིད་རིག་པ་རང་གི་ཐོག་ཏུ་གྲོལ་བ་མ་གཏོགས་གྲོལ་བྱ་གྲོལ་བྱེད་གཉིས་སུ་མེད་པ་དང་། དེ་ལྟར་རིག་པ་འདི་ཉིད་གཅིག་ཤེས་ཀུན་གྲོལ་ཡིན་
ཎྞཾ པས་ན་རིག་པ་གཅིག་པུ་འདི་ཤེས་པས་ནི་རྟོག་ཚོགས་བརྒྱད་ཁྲི་བཞི་སྟོང་ཀུན་རིག་པ་གཅིག་པུའི་སྟེང་དུ་གྲོལ་བའི་ཕྱིར་ན། འཁོར་འདས་ཀྱི་སྣང་



ཆོས་དབྱིངས་
ཉིས་བརྒྱ་གོ་གསུམ་ མཛོད་འགྲེལ།
༄༅། །བ་འདི་དག་རིག་པ་ཐིག་ལེ་ཉག་གཅིག་ལས་གཞན་དུ་འཁོར་འདས་གཉིས་ཞེས་པ་ལྟ་བུ་དང་། སྟོང་གསུམ་གྱི་སྣང་བ་ཞེས་པ་ལྟ་བུའི་
གྲངས་མཐའ་རྡུལ་ཆ་ཙམ་ཡང་མེད་པར་ཀ་དག་བློ་འདས་ཆོས་ཟད་ཀྱི་ཀློང་དུ་ཟད་པའོ། །དེའི་ཕྱིར་རྣམ་པར་རྟོག་པས་དཔྱད་ཅིང་འཛིན་པའི་ཡུལ་
མི་སྣང་བར་ཐམས་ཅད་ཐིག་ལེ་ཉག་གཅིག་གོ ། ༈ བཅུ་དྲུག་པ་རྟོགས་པ་ཁོང་ནས་ཤར་བའི་རྣལ་འབྱོར་པ་གང་ཤར་འདེམ་ཀ་མེད་པར་ཆོས་ རྒྱུ
ཉིད་དུ་གྲོལ་བར་བསྟན་པ་ནི། གང་བྱུང་བྱུང་ལ་གང་སྣང་སྣང་དུ་ཆུག །གང་ཤར་ཤར་ལ་གང་ཡིན་ཡིན་དུ་ཆུག །གང་ཡང་ཡིན་ལ་གང་ཡང་མིན་
དུ་ཆུག །དེ་ཡང་རྒྱ་མཚོ་གཅིག་གི་ཀློང་ནས་ཤར་བའི་རྦ་རླབས་ཐམས་ཅད་རྒྱ་མཚོའི་རྩལ་དང་རོལ་བར་ཤར་བས་ན། རྒྱ་མཚོ་ལས་གཞན་དུ་མ་



ཁང་སར་བསྟན་པའི་དབང་ཕྱུག་གི་གསུང་འབུམ།
གྲུབ་པ་དང༌། རྦ་རླབས་ཐམས་ཅད་འབྱུང་བའི་གཞི་རྒྱ་མཚོ་ཡིན་པས་རྒྱ་མཚོ་དང་རྦ་རླབས་གཉིས་ལ་བཟང་ངན་མེད་པར་གཅིག་པ་དང༌། རྦ་
རླབས་ཐམས་ཅད་རྒྱ་མཚོའི་ཀློང་དུ་རང་ཡལ་དུ་འགྲོ་བས་ན་རྦ་རླབས་དང་རྒྱ་མཚོ་གཉིས་ཁྱད་པར་ཕྱེ་རྒྱུ་མེད་པ་བཞིན། གང་ཤར་ཆོས་ཉིད་ཀྱི་
རོལ་བ་ལས་གཞན་དུ་མེད་པར་རྟོགས་པའི་གང་ཟག་གི་ངོར་རིག་པ་གཅིག་གི་ཀློང་ལས་ཤར་བའི་བཟང་ངན་གྱི་སྣང་བ་ཐམས་ཅད་ལ་ཁྱད་པར་ –
མེད་དེ། གང་ཤར་གྱི་སྣང་བ་ཐམས་ཅད་རིག་པའི་ཀློང་ལས་ཤར་བས་ན་རིག་པ་ལས་གཞན་དུ་མ་གྲུབ་པ་དང༌། རྩལ་དང་རོལ་བ་ཐམས་ཅད་
# ཤར་བའི་གཞི་རིག་པ་ཡིན་པས་ན། རིག་པ་དང་རྩལ་གཉིས་ལ་བཟང་ངན་མེད་པར་གཅིག་ཏུ་རྟོགས་པ་དང་། རིག་པའི་རྩལ་རོལ་བ་ཐམས་ཅད་



ཆོས་དབྱིངས་
ཉིས་བརྒྱ་གོ་བཞི་
༄༅། །རིག་པ་ལས་གཞན་མེད་པར་རྟོགས་པས་རྩལ་བཟང་ངན་གྱི་རྟོགས་པ་ལ་ཁྱད་པར་མེད་པ་དང༌། རྩལ་དང་རོལ་བ་ཐམས་ཅད་རིག་པའི་ །
ཀློང་དུ་རང་ཡལ་དུ་འགྲོ་བས་རྩལ་དང་རིག་པ་གཉིས་ཁྱད་པར་འབྱེད་དུ་མེད་པའོ། །དེ་ལྟ་བུའི་གང་ཤར་རང་གྲོལ་དུ་འགྲོ་ཞིང་དགོངས་པ་ཆོས་
ཉིད་ཀྱི་ངང་ལས་གཡོ་འགུལ་མེད་པའི་གང་ཟག་གི་ངོར། གང་བྱུང་བྱུང་དུ་ཆུག་ལ་བྱུང་ས་དང་བྱུང་མཁན་ཅི་བྱུང་དང་འདི་བྱུང་སོགས་ལ་དོགས་པ་
མེད་དེ་ད་ལྟ་ཉིད་དུ་འཆིའང་ཉམ་ང་མེད་པ། གང་སྣང་སྣང་དུ་ཆུག་དང་གང་སྣང་ཚད་ཐམས་ཅད་རིག་པའི་རྩལ་དང་རོལ་པ་ལས་མ་འདས་པར་
རིག་པ་གཅིག་གི་ངང་ལས་གཡོ་འགུལ་མེད་པ་དང༌། དེ་ལྟར་ཡང་གོང་དུ་བཤད་པ་བཞིན་དུ་གང་ཤར་ཤར་བ་ལ་ཤར་དུ་ཆུག གང་ཡིན་ཡིན་ན་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
ཡིན་དུ་ཆུག གང་ཡང་ཡིན་ལ་ཡིན་དུ་ཆུག གང་ཡང་མིན་ལ་མིན་དུ་ཆུག འདི་དག་ལ་རིག་པའི་སྟེང་ནས་ཁྱད་པར་སྤུ་ཙམ་མེད་དེ། གང་ཤར་
རིག་པའི་ངང་ལ་ཤར་ཡང་། རིག་པ་རང་གི་ངོ་བོ་འགྱུར་མེད་ནམ་མཁའི་ངོ་བོར་གནས་པས་ན། ཤར་མ་ཤར་གྱིས་བསྒྱུར་དུ་མེད་པ། ཤར་ཚད་
རིག་པའི་རྩལ་ལས་གཞན་མེད་པས་ན་རྩལ་གྱི་ངོ་བོ་ལ་བཟང་ངན་མེད་པ་དང༌། ཤར་ཙམ་ནས་རང་ཤར་རང་གྲོལ་དུ་འགྲོ་བས་ན་ཤར་མ་ཤར་ལ་ ཚོ
ཁྱད་པར་མེད་དོ། །གང་ཡང་ཡིན་ལ་གང་ཡང་མིན་དུ་ཆུག་དང་། དེ་འདྲའི་རྣམ་འབྱོར་གྱི་ངོར་ཡིན་པ་དང་མིན་པ་གང་ཡང་མེད་པ། དྲན་རྟོག་རང་
# ཡལ་རང་ཟད་དུ་སོང་བས་གང་ཡང་སྤང་བླང་གི་འདེམ་ཀ་མེད་པར་ཆོས་ཟད་མིང་མེད་ཆེན་པོ་མངོན་དུ་གྱུར་བའོ། ། ༈ བཅུ་བདུན་པ་གཏད་མེད་



ཆོས་དབྱིངས་
ཉིས་བརྒྱ་གོ་ལྔ་
༄༅། །ཡོངས་གྲོལ་དུ་རྟོགས་པའི་རྣལ་འབྱོར་བ་ལ་ཀུན་སྤྱོད་ངེས་པ་མེད་ཀྱང་ཐ་མལ་རང་བབས་ཀྱི་སྣང་བར་སྤྱོད་པ་ནི། ཀུན་སྤྱོད་ངེས་མེད་
རིག་པ་ཐོད་རྒལ་དང་། །ཆོས་དང་ཆོས་མིན་རྩིས་གཞི་འགའ་མེད་པས། །གཏད་མེད་ཟང་ཀ་གྲུབ་མཐའི་གཟེབ་ལས་འདས། །ཟ་འཆག་ཉལ་
འདུག་ཉིན་ཞག་ཕྱམ་གདལ་བས། །རང་བཞིན་ཆོས་ཉིད་མཉམ་པའི་ངང་ཉིད་དེ། །མཆོད་པའི་ལྷ་མེད་བརྡུང་བའི་འདྲེ་ཡང་མེད། །བསྒོམ་པའི་
ཆོས་མེད་ཐ་མལ་རང་གའི་ངང༌། །མ་བཅོས་རྒྱལ་པོ་སྙེམས་མེད་ཕྱམ་གཅིག་པས། །ཕྱལ་པ་ལྷུག་པ་ལྷུན་གྲུབ་གཅིག་པུ་ཉིད། །མ་བྱས་ཡེ་ཟིན་
རྩོལ་སྒྲུབ་བྲལ་བས་བདེ། །དེའང་གོང་དུ་བཤད་པ་བཞིན་གཏད་མེད་ཡོངས་གྲོལ་དུ་རྟོགས་པའི་རྣལ་འབྱོར་བ་དེའི་ཀུན་སྤྱོད་ལ་ངེས་པ་མེད་པ།
མཛོད་འགྲེལ།



གྲོང་ཆེར་རྒྱུན་གཅོད་ཀྱི་སྤྱོད་པ་ཞེས་ཟས་གོས་གང་ལའང་འདེམ་ཀ་མེད་པ། སྤྱོད་པ་ལ་གཟའ་གཏད་མེད་པ། གང་དྲན་བྱུང་རྒྱལ་དུ་སྤྱོད་པ། གང་
ཤར་ངག་ནས་ཐོན་པ། བརྟུལ་ཞུགས་གྲུབ་རྟགས་ཀྱང་སྟོན་པ་དེ་དག་ནི་རིག་པ་ཐོད་དུ་རྒལ་བའི་རྟགས་ཡིན་པ་དང༌། དཔེར་ན་ཐ་མལ་བའི་
ཆོས་མིན་གྱི་སྤྱོད་པས་དུས་འདའ་བ་དང་། ལམ་ཞུགས་པས་ཆོས་བཞིན་སྤྱོད་པས་དུས་འདའ་བ་དང༌། རྣལ་འབྱོར་བས་ཆོས་བཞིན་གྱི་བྱ་བ་དང་ ཚེ
ཆོས་མིན་གྱི་བྱ་བ་གང་ལའང་སྤང་ལེན་དང་རྩིས་གཞི་འགའ་ཡང་མེད་པ་དང༌། ཆོས་མ་བྱས་ཡེ་ཟིན་དུ་རྟོགས་པའི་ད་ལྟ་གསར་དུ་བསྒྲུབ་མི་
# དགོས་ཏེ། ཆོས་ལས་འདས་པའི་ཕྱིར་ཆོས་ཀྱི་བྱ་བ་གང་ཡང་རང་བབས་ཐ་མལ་དུ་འདུག་གོ །དམིགས་གཏད་འཛིན་ཞེན་གྱི་སྤྲོས་པ་ཐམས་ཅད་



ཆོས་དབྱིངས་
ཉིས་བརྒྱ་གོ་དྲུག་
༄༅། །བྱར་མེད་ཀ་དག་གི་ངང་དུ་རང་སར་སངས་པས་ན། དུས་དང་གནས་སྐབས་ཐམས་ཅད་དུ་ཇི་ལྟར་གནས་ཀྱང་གཏད་མེད་ཟུང་ཀཱ་མའི་
རིག་པ་རྗེན་ལ་བུད་པའི་ངང་ནས་གཡོ་མི་ནུས་པ་དང་། རང་གཞན་གྱི་གྲུབ་མཐའ་ཐམས་ཅད་ཀྱི་མཐར་ཐུག་གི་རྟོགས་བྱ་བླ་ན་མེད་པ་དེ་རྟོགས་
ཟིན་པས་ན། གྲུབ་མཐའི་གཟེབ་རྒྱ་ལས་ཡོངས་སུ་འདས་ཟིན་པ་དང༌། ཟ་འཆག་ཉལ་འདུག་ཉིན་ཞག་གང་གི་དུས་ཡིན་ནའང་ཁྱད་པར་མེད་པ་
ཐམས་ཅད་ཕྱམ་གདལ་བས་དོན་མངོན་དུ་གྱུར་ཞིང་རིག་པའི་རང་བཞིན་ཆོས་ཉིད་མཉམ་པའི་ངང་ཉིད་དེ་ལས་མི་གཡོ་བས་ན། རང་རིག་སྤྲོས་
བྲལ་རྗེན་པ་འདི་ལས་ལྷག་པའི་མཆོད་པའི་ལྷ་མེད། འཁྲུལ་རྟོག་གཉིས་འཛིན་གྱི་རྣམ་རྟོག་ལས་གཞན་པའི་བརྡུང་བའི་འདྲེ་ཡང་མེད་པ་དང༌།
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
ཙྩོ བསྒོམ་བྱ་བློ་དང་བྲལ་ཏེ་ཀ་དག་ཁྱབ་གདལ་རིག་པ་རྗེན་དུ་བྱུང་བ་འདི་ལས་གཞན་པའི་བསྒོམ་པའི་ཆོས་མེད་དེ། ཆོས་ཡེ་ཟིན་དང༌། ཡེ་གྲུབ་ཏུ་
རྟགས་ནས་ཆོས་བོར་བ་དང་། ཆོས་ལས་འདས་པའི་ཕྱིར། ཆོས་ཀྱི་བྱ་བ་གང་ཡང་མེད་པར་རང་བབས་བློ་བདེ་ཐ་མལ་རང་གའི་ངང་དུ་སྐྱིད་ཉལ་
རྒྱག་ཆོག་པ་ཡིན། དེ་ལ་ཁ་ཅིག་གིས་ཐ་མལ་བ་ལྟར་རང་གར་འདུག་ན། ཐ་མལ་བ་འཁྲུལ་བ་ལྟར་རྣལ་འབྱོར་བ་འཁྲུལ་བར་ཅིའི་ཕྱིར་མི་འགྲོ་ ༧
ཟེར། དེ་ལ་དོགས་པ་བསལ་བ་ནི། རྣལ་འབྱོར་པ་སྒོ་གསུམ་བྱ་བ་དང་བྲལ་བའི་ཡེ་བབས་ཆོས་ཉིད་ཀྱི་ངང་ལས་མི་འདའ་བས་ན་ག་ལ་འཁྲུལ་ཏེ་
ཐ་མལ་གྱི་སྣང་བ་ཐམས་ཅད་ཟང་ཐལ་དུ་སངས་པའི་དུས་དེར་འཆིང་བ་མེད་དེ། དཔེར་ན་དྲེས་མའི་ཐག་པ་མེར་ཚིག་པ་དེ་ཐག་པར་སྣང་ཡང་



ཆོས་དབྱིངས་ ཉིས་བརྒྱ་གོ་བདུན་
༄༅། །འཆིང་བའི་དོན་བྱེད་མི་ནུས་ཏེ། མེས་ཚིག་ཟིན་པའི་ཕྱིར། དེ་བཞིན་དུ་སེམས་ཟང་ཐལ་མངོན་དུ་གྱུར་སོང་ན་ཤེས་པ་དགག་སྒྲུབ་ཅན་དེ་
སྐྱེ་བར་སྣང་བ་དང་། ཟས་གོས་ལོངས་སྤྱོད་སོགས་ཀྱི་སྟེང་དུ་བློས་འཛིན་པ་ལྟར་སྣང་ཡང་གཞི་མེད་རྨི་ལམ་ངོས་ཟིན་པ་ལྟར་རྟོགས་ན་འཆིང་མི་
ནུས་སོ། །འཇིག་རྟེན་པ་ལ་དེ་མེད་པས་ཞེན་པ་རང་མཚན་པས་སེམས་བཅིང་ན། མེར་མ་ཚིག་པའི་ཐག་པ་ལྟར་ཕྱི་ནང་ལ་དགག་སྒྲུབ་ཡོད་པས་
འཆིང་སྟེ། དཔལ་ས་ར་ཧས། གང་ལ་ཞེན་པ་ཡོད་ན་དེ་ཡང་ཐོངས། །རྟོགས་པར་གྱུར་ན་ཐམས་ཅད་དེ་ཡིན་ཏེ། །དེ་ལས་གཞན་ཞིག་སུས་ཀྱང་
ཎྞཾ ཤེས་མི་འགྱུར། །ཞེས་དང་། ཏེ་ལོ་པས། སྣང་བས་མི་འཆིང་ཞེན་པས་འཆིང་། །ཞེན་པ་ཆོད་ཅིག་ནཱ་རོ་པ། །ཞེས་གསུངས་སོ། །མ་བཅོས་རང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བབས་སུ་བཞག་པའི་རྣལ་འབྱོར་གྱི་རྒྱལ་པོ་དེའི་སེམས་ལ་འཛིན་རྟོག་སྤྲོས་པའི་སྙེམས་པ་གང་ཡང་མེད་པའི་སྟོན་ནམ་གཡའ་དག་པ་ལྟ་བུའི་ངང་
དུ་ཕྱམ་གཅིག་པས། ཕྱལ་བ་མཉམ་པ་ཉིད་ཀྱི་ངང་དུ་རང་བབས་ལྷུག་པ་ཉིད་དུ་བཞག་པས་ཚེ་འདིར་ཆོས་ཟད་བློ་འདས་ཀྱི་ཡེ་ཤེས་ལྷུན་གྱིས་
གྲུབ་པ་ཡིན་པས་ན། ཐམས་ཅད་རིག་པ་ཐིག་ལེ་ཉག་གཅིག་གཅིག་པུ་ཉིད་མངོན་དུ་གྱུར་པ་ཡིན་ནོ། །དེ་འདྲའི་རྣལ་འབྱོར་བ་དེས་སངས་རྒྱས་
ཀྱི་གོ་འཕང་ཐོབ་པའི་ཕྱིར་ཚོགས་གཉིས་བསགས་པ་སོགས་མ་བྱུས་མ་བསྒྲུབས་ཀྱང་ཡེ་ནས་གྲུབ་ཟིན་པས་ན། ད་ལྟ་ཡང་བསྐྱར་དུ་རྩོལ་སྒྲུབ་མི་
# དགོས་པར། རྩོལ་སྒྲུབ་ཡེ་ནས་བྲལ་བས་ཆོས་ཟད་བློ་ལས་འདས་པའི་ཡེ་ཤེས་མངོན་དུ་གྱུར་བས་ན་བློ་བདེ་ཁོང་ལྷོད་དུ་གནས་ན་ཆོག་གོ །དེ་



ཆོས་དབྱིངས་
ཉིས་བརྒྱ་གོ་བརྒྱད་ མཛོད་འགྲེལ།
༄༅། །ལ་ཁ་ཅིག་ན་རེ། རང་གར་བསྡད་པ་ལ་དགོས་པ་ཅི་ཞིག་ཡོད། དེ་བས་ཚོགས་བསགས་སྒྲིབ་སྦྱོང་རེ་བྱས་ན་ཚེ་ཕྱི་མ་མི་ནས་མི་དང་ལྷ་
ནས་ལྷར་བརྒྱུད་དེ། ནམ་ཞིག་སངས་རྒྱས་ཀྱི་གོ་འཕང་ཐོབ་པས་ན་དེའི་མི་དགའ་འམ་ཟེར། དེ་ལ་ལན་ནི། བྱར་མེད་རང་བཞག་གི་ལྟ་བ་དོར་
ཡཾ ནས་བྱ་རྩོལ་འཛིན་ཞེན་གྱི་ཆོས་ལ་ཞེན་ན། རང་གི་ལག་ཏུ་ཡོད་པའི་ཡིད་བཞིན་གྱི་ནོར་བུ་ལ་གསོལ་བ་འདེབས་པ་དོར་ནས་ཤིང་གིས་བྱས་པའི་
ནོར་བུ་རྒྱལ་མཚན་གྱི་རྩེར་བཀོད་དེ་གསོལ་བ་འདེབས་པ་དང་དོན་འདྲའོ། །ཞེས་སོ། །དེ་སོགས་འདིར་དོགས་སེལ་མང་ཡང་མ་སྤྲོས་སོ། །
༈ བཅོ་བརྒྱད་པ་ལྟ་སྒོམ་ཡུལ་མེད་ཡངས་པར་བསྟན་པ་ནི། ལྟ་བའི་གཞི་མེད་སྒོམ་པའི་ངང་མེད་ལ། །སྤྱད་པའི་ཆོས་མེད་བསྒྲུབ་བྱའི་འབྲས་བུ་



ཁང་སར་བསྟན་པའི་དབང་ཕྱུག་གི་གསུང་འབུམ། །
མེད། །ཐམས་ཅད་རིས་མེད་མཉམ་པར་ཕྱམ་གདལ་བས། །བྱ་རྩོལ་མི་དགོས་ཡངས་དོག་མེད་པར་བདེ། །དེའང་རིག་པ་ཟང་ཐལ་རྗེན་པར་
རྟོགས་ཏེ་ཆོས་ཐམས་ཅད་རིག་པའི་ངང་དུ་ཟད་པའི་ཕྱིར། ཆོས་ཟད་བློ་འདས་ཆེན་པོའི་གདངས་མངོན་དུ་གྱུར་པའི་ཚེ་ན། རིག་པ་རྗེན་པ་ལས་
གཞན་པའི་ལྟ་སྒོམ་སྤྱོད་འབྲས་གང་ཡང་མེད་དེ། མཐར་ཐུག་གི་ལྟ་བ་ཟད་སར་འཁྱོལ་བ་ན། ཡེ་མེད་སྟོང་ཆད་ཧད་པོར་མ་སོང་བའི་བསམ་ཡུལ་
བློ་ལས་འདས་པ། གཟུང་འཛིན་དང་བྲལ་བ་བལྟ་བྱ་ལྟ་བྱེད་ལས་འདས་པ། སྟོང་གསལ་འཛིན་པ་མེད་པའི་རིག་ཆ་རྗེན་པ་གཅིག་གི་རང་བཞིན་
ཎྞཾ ལས་མ་འདས་པས་ན་ལྟ་བའི་གཞི་མེད་ཅེས་སོ། །དེ་བཞིན་དུ་མཐར་ཐུག་གི་སྒོམ་པ་ཟད་སར་འཁྱོལ་བ་ན། སྒོམ་པ་བྱིང་རྒོད་འཐིབ་རྨུགས་དང་།



ཆོས་དབྱིངས་
ཉིས་བརྒྱ་གོ་དགུ་
༄༅། །བྲལ་བས་གང་ཤར་རང་གྲོལ་འཛིན་མེད། གཟའ་གཏད་སྤང་བླང་བྲལ་བ། ངོ་བོ་གཞི་ནས་མེད་པ། དམིགས་གཏད་ཀྱི་བློ་དང་བྲལ་བའི་
ཁྱབ་གདལ་རིག་པ་རྗེན་པ་ལས་གཞན་དུ་གང་ཡང་མེད་དོ། །དེས་ན་བསྒོམ་པའི་ངང་མེད་ཅེས་སོ། །སྤྱོད་པ་ཟད་སར་འཁྱོལ་བ་ན་བག་ཆགས་
འཁྲུལ་བའི་དབང་དུ་མ་སོང་བས་སྤྱོད་པ་ལ་གཟའ་གཏད་མེད་པ། བྱ་རྩོལ་ལས་འདས་པ། མ་བཅོས་འཛིན་མེད་ཚོགས་དྲུག་ལྷུག་པ། རང་གྲོལ་ ཧྥ
མཐའ་ལས་འདས་པའི་ཆོས་ཉིད་ལས་གཞན་དུ་སྤྱོད་པ་བཙལ་ཀྱང་མི་རྙེད་དོ། །དེས་ན་སྤྱད་པའི་ཆོས་མེད་ཅེས་སོ། །དེ་བཞིན་དུ་འབྲས་བུ་ཟད་
སར་འཁྱོལ་བ་ན། འབྲས་བུ་སྤང་བླང་རེ་དོགས་དང་བྲལ་བས་ན། འབྲས་བུ་ཐོབ་མི་ཐོབ་ལ་རེ་དོགས་མེད་པ་དང༌། རིག་པ་རང་གནས་ལས་
མཛོད་འགྲེལ།



གཞན་དུ་འབྲས་བུ་མེད་པ། འབྲས་བུ་མ་བཙལ་ཡེ་ནས་ལྷུན་གྱིས་གྲུབ་པའི་ཆོས་ཟད་གཞོན་ནུ་བུམ་པ་ཆོས་ཀྱི་སྐུ་ལས་གཞན་པའི་འབྲས་བུ་
བསྒྲུབ་འདོད་མེད་དོ། །དེས་ན་འབྲས་བུ་བསྒྲུབ་མེད་ཅེས་སོ། །དེ་ལྟར་ལྟ་སྒོམ་སྤྱོད་འབྲས་ཐམས་ཅད་རིས་མེད་མཉམ་པ་ཆེན་པོ་རིག་པ་ཟང་
ཐལ་རྗེན་པར་ཤར་བའི་ངང་དུ་ཕྱམ་གཅིག་ཏུ་དུས་འདས་པས་ན། ལྟ་སྒོམ་སྤྱོད་འབྲས་ཐམས་ཅད་བྱ་རྩོལ་མི་དགོས་པར་ཡངས་དོག་མེད་པར་ ཚོ
རིག་པ་ཐིག་ལེ་ཉག་གཅིག་གི་ངང་དུ་འབྱམས་ཀླས་པ་ནི་བདེ་བ་མཆོག་གི་ཡེ་ཤེས་ཡིན་ཏེ། ཀློང་དྲུག་པ་ལས། ཀུན་བཟང་ང་ལ་ལྟ་བ་མེད། །ལྟ་
ཎྞཾ བ་མེད་ཕྱིར་སྣང་བ་ཟད། །དེ་བཞིན་སྒོམ་པ་ཉིད་ཀྱང་མེད། །སྒོམ་པ་མེད་ཕྱིར་དྲན་པ་འགགས། །སྤྱད་པ་ཞེས་ནི་བརྗོད་དུ་མེད། །སྤྱོད་པ་མེད་



ཆོས་དབྱིངས་
སུམ་བརྒྱ་ཐམ་པ་
༄༅། །ཕྱིར་ལུས་འབྱུང་ཟད། །ཅེས་རིག་པ་ཀུན་ཏུ་བཟང་པོ་ང་ལ་ལྟ་བ་བལྟར་མེད་དེ། ལྟ་བ་མེད་པའི་ཕྱིར་ན་ཆོས་ཅན་གྱི་སྣང་བ་ཐམས་ཅད་
ཆོས་ཉིད་ཀྱི་ཀློང་དུ་ཟད་དེ་ལྟ་བ་ཟད་པ་དང་། དེ་བཞིན་དུ་ཀུན་བཟང་ང་ལ་སྒོམ་པ་ཉིད་ཀྱང་མེད་དེ། སྒོམ་པ་ཡོད་ན་དྲན་པའི་རྒྱུན་སྐྱོང་དགོས་
ཀྱང་། བསྒོམ་བྱ་བློ་དང་བྲལ་ཚེ་སྒོམ་པ་མེད་པའི་ཕྱིར་ན་དྲན་པའང་འགགས་པ་དང༌། དེ་བཞིན་དུ་རིག་པ་ཀུན་ཏུ་བཟང་པོ་ང་ལ་སྤྱོད་པ་ཞེས་ནི་
བརྗོད་དུ་མེད་དེ། སྤྱོད་པ་ཟད་སར་འཁྱོལ་ཞིང་སྤྱོད་པ་སྤྱད་དུ་མེད་པའི་ཕྱིར་ན་ལུས་ཀྱི་འབྱུང་བ་འགྲོ་འདུག་ཟ་ཉལ་དང་ཕྱག་རྒྱ་གར་སོགས་ཟད་
པའོ། ། ༈ བཅུ་དགུ་བ་ཀུན་གྲོལ་ཡངས་པ་ཆེན་པོར་བསྟན་པ་ནི། སྨོན་པ་མེད་པས་སྒྲུབ་བློའི་ཆོས་ཟད་དེ། །སྤང་བྱ་མེད་པས་གཉེན་པོའི་འཆིང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཞེན་འདས། །གང་ཡིན་ཀུན་ཡིན་ཡིན་མིན་འགའ་མེད་པས། །གང་སྣང་གང་ཤར་འདེམ་ཀ་མེད་པར་གྲོལ། །འདིར་ཆོས་ཐམས་ཅད་ཡེ་ནས་ཀུན་
གྲོལ་ཡངས་པ་ཆེན་པོར་རྟོགས་ན་མ་གྲོལ་བའི་ཆོས་ཤིག་བཙལ་ཀྱང་རྙེད་དུ་མེད་པ་ཡིན། དེས་ན་འབྲས་བུ་སངས་རྒྱས་ཀྱི་གོ་འཕང་ལ་སྨོན་པ་
མེད་པའི་བདག་ཉིད་ཅན་ཏེ། འབྲས་བུ་ཡེ་གྲོལ་ཆེན་པོར་ཡེ་ནས་གྲུབ་ཟིན་པས་ན། ད་ལྟ་གསར་དུ་བསྐྱར་ཏེ་འབྲས་བུ་འདི་བསྒྲུབ་དགོས་སྙམ་ 8
པའི་སྒྲུབ་བློའི་ཆོས་ཟད་དེ་འབྲས་བུ་ལ་སྨོན་པ་མེད་པའོ། །སྤང་བྱ་འཁྲུལ་བའི་ཆོས་ཞེས་པ་དེ་ཟད་སར་འཁྱོལ་ནས་མེད་པས་ན། སྤང་བྱ་དེ་སྤང་
བའི་ཆེད་དུ་གཉེན་པོ་མ་འཁྲུལ་པའི་རིག་པ་འདི་ལ་བརྟེན་དགོས་སྙམ་པའང་མེད་པས་སྤང་གཉེན་གྱི་འཆིང་ཞེན་ཐམས་ཅད་ལས་འདས་ནས་ཟད་



ཆོས་དབྱིངས་
སུམ་བརྒྱ་གཅིག་ མཛོད་འགྲེལ།
༄༅། །སར་འཁྱོལ་བ་ཡིན། དེའི་དུས་ན་དུས་གསུམ་དུ་ཆོས་ཉིད་ཀྱི་ངང་ལས་མི་གཡོ་བས་ན་གང་ལྟར་གནས་ཀྱང་རིག་པ་ཡིན། འཁོར་འདས་
ཀུན་གྱི་སྣང་བ་ཐམས་ཅད་རིག་པ་ཡིན། ཡིན་པ་དང་མིན་པ་ཞེས་པ་སོགས་འགའ་ཡང་མེད་པས། གང་སྣང་ཡང་སྣང་མ་ཐག་ཏུ་གྲོལ། གང་ཤར་
ཡོང་ཤར་མ་ཐག་ཏུ་གྲོལ་བས་ན། གང་སྣང་གང་ཤར་ཐམས་ཅད་འདེམ་ཀ་མེད་པར་རིག་པ་ཐིག་ལེ་ཉག་གཅིག་གི་ཀློང་དུ་གྲོལ་བས་ན་མ་གྲོལ་ 。
བའི་ཆོས་ཀྱང་མི་སྲིད་པ་ཡིན་ནོ། །དེས་ན་སྤྱིར་གྲོལ་ལུགས་འདི་ནི་ཤིན་ཏུ་གལ་ཆེ་སྟེ། དཔའ་སྤྲུལ་པས། འཆར་ལུགས་སྔར་དང་འདྲ་ན་འང་། །
གྲོལ་ལུགས་ཁྱད་པར་གནད་དུ་ཆེ། །འདི་མེད་སྒོམ་པ་འཁྲུལ་བའི་ལམ། །འདི་ལྡན་མ་བཅོས་ཆོས་སྐུའི་ངང་། །ཞེས་པ་ལྟར་རོ། །དེས་ན་རིག་



ཁང་སར་བསྟན་པའི་དབང་ཕྱུག་གི་གསུང་འབུམ། །
པའི་རང་ངོ་ལ་སྤང་བླང་དང་ཡིན་མིན་མེད་པས་སྣང་ཤེས་ཐམས་ཅད་གྲོལ་ལུགས་བཞིའི་གདེང་དང་བཅས་པ་སྟེ། ཐལ་འགྱུར་ལས། རང་རིག་
རྟོག་པ་ཀུན་བྲལ་བས། །གྲོལ་ལུགས་བཞི་དང་བཅས་པའོ། །གནད་བཞིས་གྲོལ་བའི་གདེང་གིས་ནི། །འཁོར་དང་མྱ་ངན་འདས་མི་གནས། །མ་
བྱུང་བྱས་པ་མེད་པ་སྟེ། །གཞི་དང་རྩ་བ་མེད་པའོ། །ཞེས་གསུང་པས་ན། འདི་ལ་གྲོལ་ལུགས་བཞིའི་རང་ངོ་སྤྱིར་བསྟན་པ་དང༌། བྱེ་བྲག་གདེང་ མི
གི་གྲོལ་བཞི་བཤད་པ་དང་གཉིས་ལས། དང་པོ་ལ་རིག་པ་རྗེན་པར་གྲོལ་བ་དང་། སྐད་ཅིག་ཆ་མེད་དུ་གྲོལ་བ། སྣང་ཤེས་གཞི་མེད་དུ་གྲོལ་བ། །
ཎྞཾ ཆོས་ཐམས་ཅད་རང་སྟོང་གི་གནད་ཀྱིས་གྲོལ་བ་དང་བཞི་ལས། དང་པོ་ནི། གང་ཤར་ཐམས་ཅད་རིག་པ་འབའ་ཞག་ལས་ལོགས་ན་གྲུབ་པ་རྡུལ་



ཆོས་དབྱིངས་
སུམ་བརྒྱ་གཉིས་
༄༅། །ཙམ་མེད་པར་རྟོགས་ནས། སྣང་ཤེས་ཟང་ཐལ་དུ་ཤར་ནས་རིག་པ་འབའ་ཞིག་གི་སྟེང་ནས་གདེང་བཅས་ཏེ་གྲོལ་བ་ལ་རིག་པ་རྗེན་པར་
གྲོལ་བའོ། །གཉིས་པ་ནི། རྣམ་རྟོག་གང་ཤར་ཡང་སྐད་ཅིག་དང་པོ་ཤར་བ་དང་མཉམ་དུ་སྐད་ཅིག་གཉིས་པར་གྲོལ་ནས་འགྲོ་བ་མ་གཏོགས་མི་
སྡོད་པར་རྗེས་མཐུད་དུ་མེད་པར་གྲོལ་བ་ལ་སྐད་ཅིག་ཆ་མེད་དུ་གྲོལ་བ་ཡིན་ནོ། །གསུམ་པ་ནི། སྣང་བ་ཚོགས་དྲུག་གི་ཡུལ་དང་དེ་འཛིན་པའི་ རྩེ
ཤེས་པ་གཉིས་ཀ་གཞི་མེད་སྟོང་གཟུགས་ཡིན་པའི་གནད་ཀྱིས་རང་བབས་ཅོག་གེར་བཞག་ཚེ་འཆིང་ཞེན་མེད་པར་གྲོལ་བ་ལ་སྣང་ཤེས་གཉིས་
ཎྞཾ མེད་དུ་གྲོལ་བའོ། །བཞི་པ་ནི། སྤྱིར་དབུ་མ་པས་ཆོས་ཐམས་ཅད་གཅིག་དུ་བྲལ་སོགས་ཀྱིས་བཙལ་ནས་སྟོངས་པ་ལྟ་བུ་ལ་གཞན་སྟོང་ཟེར་ཡང་།
མཛོད་འགྲེལ།



འདིར་དེ་འདྲ་མ་ཡིན་པར་ཆོས་ཐམས་ཅད་ཡེ་ནས་རང་སྟོང་བྱ་རྩོལ་བློ་ཡུལ་ལས་འདས་པའི་ངང་དུ་རང་ཡལ་རྗེན་པར་གྲོལ་བ་ལ་གདེང་བཅའ་བ་
དེ་ནི་ཆོས་ཐམས་ཅད་རང་སྟོང་དུ་གྲོལ་བའོ། །དེའང་གདེང་འཆོས་ལུགས་ནི་འདབ་གཤོག་རྒྱས་པའི་བྱ་རྒྱལ་ཁྱུང་ཆེན་ནམ་མཁའི་དབྱིངས་ལ་འཕྱོ་
ཞིང་གཡང་ས་ཞར་ལ་གཅོད་པའི་གདེང་ཚད་ཡོད་པ་བཞིན་ནོ། ། ༈ གཉིས་པ་བྱེ་བྲག་ཏུ་གདེང་གི་གྲོལ་ཚད་བཞི་འབྱུང་སྟེ། དེ་ལས་དང་པོ་ཡེ་
གྲོལ། གཉིས་པ་རང་གྲོལ། གསུམ་པ་ཅེར་གྲོལ། བཞི་བ་ཡོངས་གྲོལ་ལོ། དང་པོ་ནི། རྣམ་འབྱོར་པས་ཆོས་ཐམས་ཅད་ཡེ་གྲོལ་དུ་རྟོགས་པའི་
# གདེང་དང་ལྡན་ན། ད་ལྟ་གསར་དུ་ཡང་གྲོལ་དང་། ཡང་བཞག་དང་། ཡང་སྒོམ་སོགས་གང་ཡང་མི་དགོས་པར་རང་སར་བཞག་པས་གྲོལ་བ་



ཆོས་དབྱིངས་
སུམ་བརྒྱ་གསུམ་
༄༅། །དང༌། གཉིས་པ་ནི། ཆོས་ཐམས་ཅད་རང་གིས་རང་གྲོལ་བ། དཔེར་ན་སྦྲུལ་མདུད་རང་གྲོལ་དུ་འགྲོ་བ་ལྟར་རྟོགས་པས། གཉེན་པོ་
གཞན་ལ་བརྟེན་མི་དགོས་པར་གང་ཤར་རང་གྲོལ་དུ་འགྲོ་བ་དེའོ། །གསུམ་པ་ནི། གང་སྣང་གི་ཐོག་དེར་རིག་པའི་ངོ་བོར་ཅེར་གྱིས་བལྟས་པས་
དེར་གྲོལ་བས་ཅེར་གྲོལ་ཡང་ཟེར། གང་མཐོང་ཡང་མཐོང་ས་ནས་གྲོལ་བས་ན་མཐོང་ཡལ་གཏད་སོ་མེད་པར་གྲོལ་བས་མཐོང་གྲོལ་ཡང་ཟེར། །
བཞི་བ་ནི། ཆོས་ཐམས་ཅད་གང་སྣང་ཡང་རིག་པ་ཕྱམ་ཕྱམ་ཡངས་པ་ཆེན་པོའི་ངང་དུ་མ་གྲོལ་བའི་ཆོས་གཅིག་ཀྱང་མེད་པར་ཡོངས་སུ་གྲོལ་བས་
ན། ཡོངས་གྲོལ་ཡིན་ཏེ། ཐལ་འགྱུར་ལས། ཡེ་ནས་གྲོལ་བས་བསྐྱར་གཞི་མེད། རང་གིས་གྲོལ་བས་གཉེན་པོ་མེད། ཅེར་གྱིས་གྲོལ་བས་མཐོང་
i01
མཛོད་འགྲེལ།



| ཁང་སར་བསྟན་པའི་དབང་ཕྱུག་གི་གསུང་འབུམ། །
སར་ཡལ། །ཡོངས་སུ་གྲོལ་བས་འབད་མེད་པའོ། །ཞེས་སོ། །དེ་ལྟ་བུའི་གནད་ཤེས་པས། གཉེན་པོའི་རྩོལ་བ་ཞིག སྤང་བྱའི་ཡུལ་ལས་འདས།
དྲན་བསམ་འཆིང་ཞེན་མེད། དགག་སྒྲུབ་མཁར་སོ་འགྱེལ། ཆོས་ཟད་བློ་ཟད་ནམ་མཁའ་ལྟ་བུའི་ཀློང་དུ་མཉམ་ཉིད་སྤྲོས་བྲལ་ཀ་དག་ཟད་སར་
འཁྱོལ་བ་དེ་ནི་རང་བཞིན་རྫོགས་པ་ཆེན་པོའི་རྣལ་འབྱོར་བའི་ཁྱད་ཆོས་ཡིན་ནོ། །འདིའི་དུས་སུ་གཟུང་འཛིན་བྲལ་བའི་ཡེ་ཤེས་མངོན་དུ་གྱུར་ཏེ། སྒྱུ
ནམ་ལངས་ཤིང་ཉི་མ་ཤར་བའི་དུས་ན་མདང་གི་མུན་པ་རང་ཡལ་རྗེས་མེད་གར་སོང་དང་འདིར་སོང་མེད་པ་བཞིན་དུ་རྣལ་འབྱོར་པའི་རིག་པའི་
ཎྞཾ གདེང་ཚད་མངོན་དུ་གྱུར་ཚེ་མ་དག་འཁྲུལ་བའི་སྣང་བ་རྡུལ་ཙམ་མེད་པར་རང་ཡལ་དུ་སོང་ངོ༌། ། ༈ ཉི་ཤུ་བ་ད་ནི་ཆོས་མེད་མཁའ་མཉམ་གདལ་



ཆོས་དབྱིངས་
སུམ་བརྒྱ་བཞི་
༄༅། །བར་ཕུ་ཐག་བཅད་པ་ནི། མ་གྲོལ་ཡེ་གྲོལ་རང་གྲོལ་ཆོས་མེད་པས། །ཕྱམ་གཅིག་གཏད་མེད་ལ་བཟླའི་ཆོས་ལས་འདས། །ཞེས་པའི་
དོན་ནི། ཆོས་ཐམས་ཅད་ཡེ་མཉམ་ཡོངས་གྲོལ་ཆེན་པོར་རྟོགས་ནས་ཐག་ཆོད་པ་ཞིག་བྱུང་ན། སྣང་སྲིད་འཁོར་འདས་ཀྱི་ཆོས་འདི་དག་གི་ནང་ན་
མ་གྲོལ་བའི་ཆོས་གཅིག་ཀྱང་མི་སྲིད་པ་དང་། དེ་ཡང་ད་ལྟ་གསར་དུ་རྟོགས་ནས་གྲོལ་བ་མ་ཡིན་པར་ཡེ་གདོད་མ་ནས་ཡེ་གྲོལ་མ་ཡིན་པའི་ཆོས་ སྒྱུ
གཅིག་ཀྱང་མེད་པ་དང་། དེའང་གཞན་རྐྱེན་ལ་ལྟོས་ནས་གྲོལ་བ་ལྟ་བུ་མ་ཡིན་པར་ཆོས་རང་རང་གི་ངོས་ནས་རང་གྲོལ་མ་ཡིན་པའི་ཆོས་གཅིག་
མེད་པས་ན། ཆོས་ཐམས་ཅད་ཕྱམ་གཅིག་ཏུ་གཏད་མེད་སྤྲོས་པ་དང་བྲལ་བའི་ཀ་དག་ཐིག་ལེ་ཉག་གཅིག་ཏུ་ལ་བཟླ་བའི་ངང་ནས། ཆོས་སུ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
འཛིན་པ་ལས་འདས་ཏེ་ཡེ་མཉམ་ཡེ་གྲོལ་ཆེན་པོར་ཐག་ཆོད་དགོས། ཡེ་མཉམ་ཀ་དག་ཆེན་པོར་ལ་བཟླ་བའི་ཐག་ཆོད་དགོས་ཞེས་བཤད་ཀྱང་
དོན་ལ་ཐག་ཆོད་རྒྱུའི་ཆོས་དང་། ཐག་གཅད་བྱའི་ཡུལ་དང་ཐག་གཅོད་མཁན་གྱི་གང་ཟག་སྟེ་འཁོར་གསུམ་པོ་ཡོད་མ་མྱོང་བས། བྱ་བྱེད་ལས་
གསུམ་གྱི་མཚན་མ་རྡུལ་ཆ་ཙམ་ཡང་མེད་པར་ཐམས་ཅད་རིག་པ་མཉམ་ཉིད་ཆོས་དབྱིངས་ཆེན་པོ་གཅིག་གི་ཀློང་དུ་ལ་བཟླ་བའོ། །དེས་ན་རིག་ སྦྱོ
པ་རང་གྲོལ་ལས། ལྟ་བའི་ཞེ་འདོད་འཛིན་པ་ཡང་། །མཚན་མའི་ཆོས་མེད་རང་སར་གྲོལ། །རང་བྱུང་སྒྲ་ཡི་ཐ་སྙད་ཉིད། །ཡོད་པའི་ཕྱོགས་དང་
མེད་པའི་ཕྱོགས། །ཐ་སྙད་གཉིས་ཀྱི་ཆོས་རྣམས་ཀུན། །ཡང་དག་ཉིད་ལ་ལྟ་དང་བྲལ། །ཞེས་མཐར་ཐུག་གི་ལྟ་བའི་ཆོས་ཞེས་པ་དེ་འདི་རེད་སྙམ་



ཆོས་དབྱིངས་སུམ་བརྒྱ་ལྔ་
༄༅། །པའི་ཞེ་འདོད་དམ་ཞེ་ཕུག་ཏུ་འཛིན་པ་ཞིག་ཡོད་ན་དེ་ཡང་མཚན་མའི་ཆོས་ཡིན། འདིར་མཚན་མའི་ཆོས་མེད་པར་རང་སར་གྲོལ་དགོས།
རང་བྱུང་རིག་པའི་དོན་ནི་སྨྲ་བརྗོད་སྒྲའི་ཡུལ་དུ་ཡོད་ན་ཐ་སྙད་ཉིད་ཡིན་པས་དེ་ཡང་ཡེ་ནས་མེད་པ་དང་། དེས་ན་ཡོད་པའི་ཕྱོགས་དང་མེད་པའི་
ཕྱོགས་གཉིས་པོ་གང་ཡིན་ཡང་། ཐ་སྙད་དུ་ཡོད་མེད་གཉིས་པོ་གང་རུང་གི་ཕྱོགས་ཡིན་པས། དེ་ལྟ་བུའི་ཆོས་རྣམས་ཀུན་ཀྱང་གནས་ལུགས་ཡང་ ༔
དག་པ་རྣལ་མའི་དོན་ཉིད་ལ་གང་ཡང་མེད་པ་སྤྲོས་པའི་མཚན་མ་ཅན་གྱི་ལྟ་བ་ཐམས་ཅད་དང་བྲལ་བའི་ཡེ་གྲོལ་མཉམ་པ་ཉིད་ཡིན་ནོ། །
༈ ཉེར་གཅིག་པ་མ་བྱས་དོན་འགྲུབ་ཀྱི་དགོངས་པར་དོན་བསྡུ་བ་ནི། ཀློང་ཡངས་ཀློངས་ཡངས་ཀློང་ཆེན་ཡངས་པའི་ངང༌། །ཀློང་ཆེན་རབ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
འབྱམས་ཀློང་གསལ་ཀློང་འབྱམས་པས། །ཀློང་གཅིག་གཉིས་མེད་བདེ་ཀློང་འཁྱིལ་བ་ནི། །སྣ་ཚོགས་རང་གྲོལ་ཆོས་ཉིད་ཟད་སར་ཕྱིན། །མི་ །
འགྱུར་ལྷུན་གྲུབ་འདུན་མ་ལེགས་པའི་རྩེ། །ཞེས་པའི་དོན་ནི། ཕྱི་སྣང་བའི་ཀློང་གཞི་མེད་ཡེ་སྟོང་ཆེན་པོར་ཡངས་པ་དང༌། ནང་འགྱུ་བའི་ཀློང་།
རང་སངས་རྗེས་མེད་ཆེན་པོར་ཡངས་པ་དང༌། གསང་བ་དོན་དམ་བྱང་ཆུབ་ཀྱི་སེམས་ཀྱི་ཀློང་ཟང་ཐལ་རྗེན་པ་ཆེན་པོར་ཡངས་པའི་ངང་དུ་ ༔
འབྱམས་ཀླས་ཏེ། ཕྱི་སྣང་བ། ནང་འཛིན་པ། གསང་བ་རིག་པ་གསུམ་པོ་གཞི་མེད་ཡེ་སྟོང་ཆེན་པོ་རང་སངས་རྗེས་མེད་ཆེན་པོ། ཟང་ཐལ་རྗེན་
པ་ཉིད་དུ་ལྷུན་གྱིས་གྲུབ་པར་བཞུགས་པའི་གང་ཟག་དེ་ཉིད་སུ་ལྟ་བུ་ཞིག་ཡིན་ཟེར་ན་ཐེག་པ་མཆོག་གི་རྣལ་འབྱོར་པ་ཀློང་ཆེན་རབ་འབྱམས་



ཆོས་དབྱིངས་
སུམ་བརྒྱ་དྲུག་
༄༅། །ཀྱིས་རང་གསལ་རྗེན་པར་རྟོགས་ཏེ། མ་སྤངས་ཀྱང་འཁོར་བ་ཀ་ནས་དག་པ་དང་། མ་བསྒྲུབས་པར་འདས་པ་ཡོངས་སུ་གྲུབ་སྟེ། ཀློང་
གསལ་ཡངས་པ་ཆེན་པོའི་ལྟ་བ་མ་བཅོས་རང་བྱུང་ལྷུན་གྱིས་གྲུབ་པའི་ཀློང་དུ་འབྱམས་ཀླས་པས་འཁོར་འདས་ཀྱི་ཆོས་ཐམས་ཅད་རིག་པའི་ཀློང་
གཅིག་གི་ངང་དུ་གཉིས་མེད་རོ་གཅིག་ཏུ་རྟོགས་པའི་བདེ་བ་ཆེན་པོའི་ཡེ་ཤེས་ཀྱི་ཀློང་དུ་འཁྱིལ་བ་ནི་རྒྱལ་བའི་དབང་པོ་ཀློང་ཆེན་རབ་འབྱམས་
ཁོང་ཡིན་ནོ། །ཁོ་བོ་ནི་ཚེ་འདིར་དགོངས་པ་བློ་འདས་ཆོས་སྐུར་སླེབས་ཟིན་པས་ན་སྣ་ཚོགས་ཆོས་ཁམས་རྒྱ་མཚོའི་སྣང་བ་འདི་དག་རིག་པ་ཀ་
༼ དག་ཟང་ཐལ་རྗེན་པའི་ངང་དུ་རང་སར་གྲོལ་ཏེ། ཆོས་ཉིད་ཟད་པའི་སར་རྟོགས་པ་ཚད་དུ་ཕྱིན་ནས། ད་རེས་ཀྱི་མི་ཚེ་འདི་ལ་ཆོས་སྐུ་རྒྱལ་པོའི་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
མི་འགྱུར་ལྷུན་གྱིས་གྲུབ་པའི་རྒྱལ་སར་གཏན་སྲིད་ཟིན་ཏེ་འདུན་མ་ལེགས་པའི་རྩེ་མོ་ཡོངས་སུ་གྲུབ་པ་ཡིན་ནོ། །ཞེས་གསུངས་སོ། །དེའི་ཚུལ་
ཡང་། རིན་ཆེན་སྤུངས་པ་ལས། རང་བཞིན་རྫོགས་པ་ཆེན་པོ་ཡི། །དོན་ཀུན་བློ་ཡི་དཀྱིལ་དུ་ཚུད། །མི་སྣང་ཡུལ་མེད་རྟོག་པ་ཡང་། །མ་བཅད་
རང་ས་ཉིད་དུ་ཆོད། །འཁྲུལ་མ་མྱོང་བས་མ་རིག་རྩད། །མ་བརྟགས་ཡེ་ནས་ཆོད་ནས་འདུག །ཅེས་ཆོས་ཉིད་ཟད་པའི་ས་ལ་སླེབས་ཚེ་རང་བཞིན་ ལྕེ
རྫོགས་པ་ཆེན་པོའི་དོན་གནད་ཟབ་མོ་ཀུན་བློའི་དཀྱིལ་དུ་ཚུད་ཟིན་པ་དང༌། གཟུང་འཛིན་འཁྲུལ་སྣང་མི་སྣང་བར་ཡུལ་མེད་ཟང་ཐལ་ཉིད་དུ་
# ཐལ་བས་ན་གཟུང་འཛིན་གྱི་རྟོག་པ་ཡང་ཆེད་དུ་མ་བཅད་ཀྱང་རང་ས་ཉིད་དུ་ཆོད་ནས་ཡོད་པ་དང༌། གདོད་ནས་འཁྲུལ་མ་མྱོང་བའི་གནས་



ཆོས་དབྱིངས་
སུམ་བརྒྱ་བདུན་
༄༅། །ལུགས་རྗེན་པར་རྟོགས་པས་ན་མ་རིག་པའི་རྩ་བ་ལ་མ་བརྟགས་བཞིན་དུ་ཡེ་ནས་ཆོད་ནས་འདུག་གོ །ཞེས་སོ། ། ༈ ཉེར་གཉིས་པ་
བདག་ཇི་ལྟ་བ་བཞིན་དུ་རྗེས་སུ་འཇུག་པའི་སྐལ་ལྡན་ལ་གདམས་པ་ནི། བདག་བཞིན་ རྗེས་སུ་འཇུག་པའི་འགྲོ་རྣམས་ཀྱང་། །འདི་བཞིན་ཡེ་
འབྱམས་ཀློང་ཆེན་གཅིག་ཏུ་དྲིལ། །ཀུན་བཟང་ས་ལ་གཏན་སྲིད་ཟིན་ངེས་ཡིན། །རྒྱལ་བའི་དབང་པོ་ཀློང་ཆེན་པ་ ཁོང་གིས། བདག་བཞིན་དུ་
ཟབ་མོའི་ལམ་ཉམས་སུ་ལེན་པ་ལ་བདག་དང་སྐལ་པ་མཚུངས་པའི་གང་ཟག་དང་། བདག་གི་རྗེས་སུ་འཇུག་པའི་སྐལ་ལྡན་གྱི་སློབ་མ་སྣོད་ལྡན་
གྱི་གང་ཟག་ཕྱི་རབས་ནས་ཕྱི་རབས་རྣམས་སུ་ལམ་འདི་ལ་ཞུགས་པའི་འགྲོ་བ་རྣམས་ཀྱིས་ཀྱང་། གོང་དུ་བཤད་པ་འདི་དག་བཞིན་དུ་ཆོས་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཐམས་ཅད་བྱར་མེད་ཡེ་གྲོལ་གྱི་དགོངས་པར་འབྱམས་ཀླས་ཤིང༌། སྤོས་བྲལ་མཉམ་ཉིད་ཀྱི་ཀློང་ཆེན་པོ་གཅིག་ཏུ་དྲིལ་ཏེ་ཉམས་སུ་ལེན་པར་
འདོད་ན་ཉམས་སུ་ལེན་ཚུལ་གྱི་ཆ་རྐྱེན་དུ། ལུང་དང་མན་ངག་དང་། ཁོ་བོས་བྱས་པའི་གཞུང་མཛོད་ཆེན་བདུན་དང་སྙིང་ཐིག་ཡ་བཞི། ངལ་གསོ་
སྐོར་གསུམ། རང་གྲོལ་སྐོར་གསུམ། ཤིང་རྟ་སྐོར་གསུམ། སྙིང་པོ་སྐོར་གསུམ་སོགས་ལ་བལྟ་ཞིང་དགོངས་པ་ཁོང་དུ་ཆུད་པར་གྱིས་ཤིག་དང༌།
ཚེ་འདིར་ཆོས་སྐུ་ཀུན་ཏུ་བཟང་པོའི་གདོད་མའི་རྒྱལ་ཐབས་ཆེན་པོའི་ས་ལ་གཏན་སྲིད་ཟིན་ངེས་པ་ཡིན་ནོ། །དེའི་ཚུལ་ཡང་། ཀུན་བྱེད་ལས། །
ཎྞཾ ཀྱེ་མ་ལམ་འདིར་འཇུག་ཅིང་བསྒོམ་པའི་རྣལ་འབྱོར་བ། ད་ལྟ་ཉིད་ནས་རྒྱལ་བའི་ས་ལ་གནས། །ཞེས་དང༌། ཀློང་དྲུག་པ་ལས། འདི་ལ་གོམས་



ཆོས་དབྱིངས་
༄༅། །པའི་སྐལ་བ་ཅན། །རྟོག་པ་མེད་པའི་སྐུ་བཟུང་ནས། །འདི་དང་ང་ཉིད་སྐལ་བ་མཉམ། །ང་ཡི་དཀྱིལ་དང་འཁོར་ཡང་ཡིན། །ཞེས་སོ། །དེ་
ཡང་སྤྱིར་ཆོས་དབྱིངས་མཛོད་འདིའི་ལེའུ་བརྒྱད་པ་ཡན་གྱིས་ལམ་ཉམས་སུ་ལེན་ཚུལ་དང་། ལམ་གྱི་འགག་སྤྱི་ཁྱབ་ཏུ་བཤད་པ་རེད། ལེའུ་དགུ་
བ་མན་ཆད་ལམ་ཉམས་སུ་ལེན་ཚུལ་བྱེ་བྲག་ཏུ་བཤད་པ་ཡིན། དེའི་ནང་ནས་ལེའུ་ལྔ་བའི་གོལ་ཤོར་ནོར་གསུམ་གྱི་འཕྲང་བསལ་ཚུལ་རྒྱ་ཆེར་
གསུངས་ཡོད་པ་དང༌། ལེའུ་དགུ་པའི་ནང་རྫོགས་པ་ཆེན་པོའི་རིག་པ་ངོ་སྤྱད་ཐབས་དང་། གནད་དང་། འགག་དང༌། ཆིངས་དང༌། གཟེར་
སོགས་མང་དུ་བསྟན་ཡོད་པས་ན་ལེའུ་ལྔ་བ་དང་། དགུ་བ་གཉིས་ནི། ཆོས་དབྱིངས་མཛོད་ཀྱི་སྙིང་དང་མིག་ལྟ་བུ་ཡིན་ཞེས་མཁན་ཆེན་འཇིགས་
iii
སུམ་བརྒྱ་བརྒྱད་ མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
མེད་ཕུན་ཚོགས་རིན་པོ་ཆེས་གསུང་བཞིན་འདུག རྫོགས་ཆེན་དཔལ་སྤྲུལ་རིན་པོ་ཆེའི་ཞལ་རྒྱུན་ལྟར་ན། ཆོས་དབྱིངས་རིན་པོ་ཆེའི་མཛོད་འདི་
ཀུན་མཁྱེན་ཆེན་པོའི་རྟོགས་པའི་འདྲ་འབག་ཏུ་བཞག་པ་ཡིན། ལེའུ་དགུ་བ་ཡན་གྱིས་ལྟ་བ། བཅུ་བས་སྒོམ་པ། བཅུ་གཅིག་པས་སྤྱོད་པ། བཅུ་
གཉིས་པས་གནས་སྐབས་ལམ་གྱི་འབྲས་བུ། བཅུ་གསུམ་པས་མཐར་ཐུག་གི་འབྲས་བུ་བསྟན་པ་ཡིན་ཞེས་མཁན་པོ་ངག་ཆུང་གི་རྣམ་ཐར་དུ་
གསལ་ལོ། །ཆོས་དབྱིངས་རིན་པོ་ཆེའི་མཛོད་ལས། ཆོས་ཐམས་ཅད་བྱང་ཆུབ་སེམས་ཀྱི་ཀློང་དུ་ལ་བཟླ་བར་བསྟན་པ་སྟེ་ལེའུ་དགུ་བའི་འབྲུ་
# འགྲེལ་ལོ། ། ། །



ཆོས་དབྱིངས་
སུམ་བརྒྱ་དགུ་
༄༅། ། ༈ ལེའུ་བཅུ་བ་དགོངས་པ་ཆོས་ཉིད་ལས་མི་གཡོ་བར་བསྟན་པ་དེ་ལ་ས་བཅད་བརྒྱད་ཡོད་པ་ལས། དེ་ལྟར་གནས་ལུགས་རིག་པར་ལ་
བཟླ་བ་དེ་ཉིད་རང་བཞིན་བབས་ཀྱི་བསམ་གཏན་གྱིས་ཉམས་སུ་བླང་བར་བསྟན་པ་ལས། ༈ དང་པོ་ངོ་བོ་སྤྱིར་གཏན་ལ་དབབ་པ་ནི། རང་
བཞིན་གདོད་ནས་དག་པའི་བྱང་ཆུབ་སེམས། །བཏང་བཞག་འགྲོ་འོང་མེད་པའི་ཆོས་ཉིད་ལ། །བཙལ་བས་མི་འགྲུབ་ཆོས་ཉིད་ནམ་མཁའི་
ཀློང་། །རང་བཞིན་བཞག་པས་འོད་གསལ་ཉི་ཟླ་འཆར། །ཞེས་པའི་དོན་ནི། རིག་པའི་རང་བཞིན་ཡེ་གདོད་མ་ནས་འཁྲུལ་བ་རང་སར་དག་པའི་
དོན་དམ་བྱང་ཆུབ་ཀྱི་སེམས་དེ་ནི། ད་ལྟ་རང་གི་སྒོ་གསུམ་མ་བཅོས་ལྷོད་དེ་བཞག་ཚེ་དུས་གསུམ་གྱི་འཁྲུལ་རྟོག་ཐམས་ཅད་བཏང་བཞག་འགྲོ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
འོང་མེད་པའི་ངང་དུ་ལྷན་ནེར་མཉམ་པར་ཞོག་དང་། ཆོས་ཉིད་རིག་པ་དེ་ཉིད་ཟང་ཀ་རྗེན་པའམ་བཞི་ཆ་གསུམ་བྲལ་གྱི་འོད་གསལ་རང་ཆས་སུ་
ཡོད་པ་དེ་ལྷག་གེར་འཆར་འོང་། དེ་ནི་དགག་སྒྲུབ་འཛིན་ཞེན་དམིགས་གཏད་སྤྲོས་པ་སོགས་ཀྱིས་ཆེད་དུ་བཙལ་བས་མི་འགྲུབ་པས་ན། རྩོལ་
སྒྲུབ་སྤངས་ལ་ཆོས་ཉིད་ནམ་མཁའ་ཡངས་པའི་ཀློང་དུ་རང་བཞིན་བབས་ཀྱིས་བཞག་པས་འོད་གསལ་རིག་པ་ཉི་ཟླ་ལྟ་བུ་དེ་ཉིད་འཆར་བར་ བློ
འགྱུར་རོ། །དཔེར་ན་ནམ་མཁའ་ལ་ཉི་ཟླ་ཤར་ཚེ་མུན་པ་རང་སར་དེངས་པ་བཞིན། རང་བྱུང་རིག་པ་ལྷག་གེར་འཆར་ཚེ། མ་རིག་པའི་མུན་པ་
གཞི་མེད་དུ་དེངས་པའོ། །སྐབས་འདིར་འགྲེལ་བའི་ནང་དུ་ཉམས་སུ་བླང་བར་གདམས་པ། བསམ་གཏན་དང་སྒོམ་པའི་ཁྱད་པར། ཇི་ལྟར་



ཆོས་དབྱིངས་
སུམ་བརྒྱ་བཅུ་
༄༅། །ཉམས་སུ་བླང་བ་དངོས་དང་གསུམ་བྱས་ནས་གསུངས་པ་འདིར་ཡང་དོད་ཐུབ་ཙམ་དུ་བཤད་པ་ནི། དེ་ཡང་ཇི་སྐད་དུ། བསྒོམས་པ་མི་
གཙོ་གོམས་པ་གཙོ། །གོམས་པ་ཀློང་དུ་གྱུར་ན་སྒོམ་པའི་མཆོག །ཅེས་དང༌། གཞན་རིག་ངོ་འཕྲོད་ཀྱང་དེའི་ངང་མ་གོམས་ན། རྣམ་རྟོག་དགྲས་
ཁྱེར་གཡུལ་ངོའི་བུ་ཆུང་བཞིན། །ཡུལ་རྐྱེན་མི་ཐེག་ཐ་མལ་བ་དང་མཚུངས། །ཉམས་སྣང་མི་འཕེལ་སྒོམ་པའི་ལག་རྗེས་བྲལ། །མ་བསྒོམས་
སངས་རྒྱས་རྒྱལ་བས་མ་གསུངས་སོ། །ཞེས་དང་། ཕལ་པོ་ཆེ་ལས། ཇི་ལྟར་འོན་པ་རོལ་མོ་མཁན། །གཞན་དག་དེ་ཡིས་དགའ་བྱེད་ཀྱང༌། །རང་
ཉིད་ཀྱིས་ནི་མི་ཐོས་ལྟར། །མ་བསྒོམས་ཆོས་ཀྱང་དེ་དང་འདྲ། །ཇི་ལྟར་མཉན་པ་མཁས་པ་ཞིག །སྐྱེ་བོ་མང་པོ་སྒྲོལ་བྱེད་ཀྱང་། །རང་ཉིད་དེ་ན་།
ii5
མཛོད་འགྲེལ།



|
ཁང་སར་བསྟན་པའི་དབང་ཕྱུག་གི་གསུང་འབུམ། །
མཆི་བ་ལྟར། །མ་བསྒོམས་ཆོས་ཀྱང་དེ་དང་འདྲ། །ཇི་ལྟར་སྐོམ་པས་གདུང་བ་དག །ཆུ་ནི་མཐོང་དང་ཐོས་པ་ཡིས། །སྐོམ་པའི་གདུང་བ་མི་སེལ་
ལྟར། །མ་བསྒོམས་ཆོས་ཀྱང་དེ་དང་འདྲ། །ཞེས་གསུངས་པ་ལྟར་རིག་པ་ངོ་འཕྲོད་པ་ཙམ་གྱིས་ས་གང་ཡང་མི་ཆོད་པས། དེས་ན་གོམས་འདྲིས་
བཟང་པོ་ཨ་མས་བུ་ཆུང་གཉོར་སྐྱོང་བྱེད་པ་ལྟར་མཛད་དེ་མཐར་གོམས་པ་ཀློང་དུ་གྱུར་ནས་ཚེ་འདིར་ཆོས་ཟད་ཀྱི་ས་ལ་འཁྱོལ་བར་མཛོད་ཅིག
གཉིས་པ་བསམ་གཏན་དང་སྒོམ་པའི་ཁྱད་པར་ནི། སྤྱིར་ཐུན་མོང་ཐེག་པའི་བསམ་གཏན་བསྒོམས་ཚུལ་དང་། སྐབས་འདིར་ཡང་བློ་དམན་རྣམས་
ཨ་ཏིའི་ལམ་ལ་ཁ་འཁྲིད་པའི་ཐབས་སུ་བསམ་གཏན་བསྒོམ་ཚུལ་མང་ཡང་། ཚུར་བསྡུ་ན་དམིགས་པ་རྟེན་ཅན་དང་རྟེན་མེད་གཉིས་སུ་འདུ། རྟེན་



ཆོས་དབྱིངས་ སུམ་བརྒྱ་བཅུ་གཅིག་ མཛོད་འགྲེལ།
༄༅། །ཅན་ནི། ཤིང་བུ་དང་རྡེའུ་ལ་སེམས་འཛིན་པ་དང༌། ཨ་ཡིག་དང་ལྷ་སྐུ་ཕྱག་མཚན་སོགས་ལ་སེམས་འཛིན་པ་ཡིན་ནོ། །རྟེན་མེད་ནི་ཡིད་
ཀྱི་ཡུལ་ཏེ་རྩ་ཐིག་རླུང་གསུམ་ལ་སེམས་འཛིན་པ་དང་འོད་ཀྱི་གོང་བུ་སོགས་ལ་སེམས་གཟུང་ནས་བསམ་གཏན་སྒོམ་པའོ། །འདིའི་སྐབས་ཀྱི་
བསམ་གཏན་དེ་ནི་སེམས་གང་ཡང་མི་རྟོག་པའི་ངང་ལ་ཧ་རེ་མ་ཡེངས་པར་གཏོད་པའོ། །མདོར་ན་བསམ་གཏན་བསྒོམ་ཞེས་པའི་སྒོམ་དེ་གཏད་
སོ་ཅན་གཅིག་གི་ངང་འདུག་པ་ཐམས་ཅད་བསྒོམ་པ་ཡིན། ངོ་བོ་སེམས་གནས། དགོས་པ་དེ་ཉིད་བརྟན་པའི་ཐབས། བྱེད་ལས་གཟུང་འཛིན་
འགོག་པ་ཡིན་ཏེ། ཐལ་འགྱུར་ལས། བསྒོམ་པ་ཞེས་ནི་སེམས་གནས་ལ། །འགྱུ་བ་ཕྱི་ནས་གཅོད་པ་སྟེ། །གཟུང་དང་འཛིན་པ་འགགས་པའོ། །



ཁང་སར་བསྟན་པའི་དབང་ཕྱུག་གི་གསུང་འབུམ། །
ཞེས་པ་དང་། ཡང་། རྩ་དང་རླུང་དང་ཐིག་ལེ་དང༌། ལུས་གནད་དམིགས་དང་སྟོང་པ་ནི། །སྒོམ་པ་ཞེས་ནི་འདོད་པ་ཡིན། །ཞེས་ལུས་རྩ་ལ་བརྟེན་
པ་དང་། རྩ་རླུང་ལ་བརྟེན་པ་དང༌། རླུང་ཐིག་ལེ་ལ་བརྟེན་པས་ན་རྩ་ཐིག་རླུང་གསུམ་ལ་བརྟེན་ཚུལ་འདིར། གྲོལ་ལམ་གྱི་བརྟེན་ཐབས་དང༌། །
ཐབས་ལམ་གྱི་དབབ་བཟུང་ལྡོག་ཁྱབ་བཞི་ལ་བརྟེན་ཚུལ་གཉིས་ཡོད། མདོར་ན་ལུས་གནད་དང༌། དམིགས་པ་དང༌། སྟོང་པ་གསུམ་ལ་བརྟེན་ བྱཱ།
ནས་བསམ་གཏན་བསྒོམ་པ་ཞེས་ནི་འདོད་པ་ཡིན་ཞེས་སོ། །དེས་ན་བསམ་གཏན་བསྒོམ་ཚུལ་འདི་དག་གི་དམིགས་ཡུལ་ནི་གཟུང་འཛིན་འགོག་
# པའི་རྩོལ་བཅས་ཀྱི་ལམ་ལ་བརྟེན་ནས། མཐར་བྱར་མེད་དོན་གྱི་གནས་ལུགས་རྫོགས་ཆེན་ལམ་ལ་སྦྱོར་བའི་ཐབས་སུ་བསྟན་པའོ། །འདི་དག་



ཆོས་དབྱིངས་ སུམ་བརྒྱ་བཅུ་གཉིས་ མཛོད་འགྲེལ།
༄༅། །བྱིས་པ་ཉེར་སྤྱོད་ཀྱི་བསམ་གཏན་ཡིན་ནོ། །བྱིས་པ་ཉེར་སྤྱོད་ཀྱི་བསམ་གཏན་ལ་བརྟེན་ནས། ནམ་ཞིག་རྫོགས་པ་ཆེན་པོའི་རིག་པ་རང་
བབས་ཀྱི་བསམ་གཏན་ལ་སྦྱོར་བའོ། །གསུམ་པ་རིག་པ་རང་བབས་ཀྱི་བསམ་གཏན་ཉམས་སུ་བླང་བ་དངོས་ནི། སྤྱིར་བསམ་གཏན་ནི་རྫོགས་པ་
ཆེན་པོའི་ཁྱད་པར་གྱི་ཆོས་ཡིན་ཏེ། དཔེར་ན་མེ་ལ་ཚ་བས་ཁྱབ་པ་དང༌། ཆུ་ལ་གཤེར་བས་ཁྱབ་པ་བཞིན་དུ་རྫོགས་ཆེན་རིག་པ་ཡིན་ན། ཁོ་ལ་
རིག་པ་རང་བབས་ཀྱི་བསམ་གཏན་ནམ། རང་གནས་ཀྱི་བསམ་གཏན་དུས་རྒྱུན་དུ་ཡོད། དེས་ན་རིག་པ་ངོ་འཕྲོད་རྗེས་དུས་དང་གནས་སྐབས་
ཀུན་ཏུ་རང་བབས་ཀྱི་བསམ་གཏན་ལ་གནས་ན་བདེ་གསལ་མི་རྟོག་པ་ཆེད་དུ་མ་བསྒྲུབས་ཀྱང་རང་ཤུགས་ཀྱིས་འཆར་བ་དང་། བར་དོའི་སྐབས་
ii9



ཁང་སར་བསྟན་པའི་དབང་ཕྱུག་གི་གསུང་འབུམ། །
སུའང་། རང་བཞིན་གྱི་བསམ་གཏན་རིག་གདེང་རང་ལ་ཡོད་པའི་ཁྱད་ཆོས་ཀྱི་རིག་གདེང་དྭངས་མ་ལྔ་འདུས་ཀྱི་དཀྱིལ་འཁོར་རང་ལས་བྱུང་པའི་
ཞི་བ་བཞི་བཅུ་རྩ་གཉིས་དང་། འབར་བ་ཁྲག་འཐུང་ལྔ་བཅུ་སོགས་ཆོས་ཉིད་བར་དོར་སྒྲ་འོད་ཟེར་གསུམ་སོགས་འཆར་བ་དེ་རྣམས་རིག་པ་ལ་
རང་ཆས་སུ་ཡོད་པ་ཕྱིར་འཆར་བ་ཡིན། དེ་བཞིན་དུ་རང་བཞིན་བབས་ཀྱི་བསམ་གཏན་ཀྱང་རིག་པ་དང་འབྲལ་བ་མེད་པར་རང་ཆས་སུ་ཡོད་ སྟེ
པའོ། །འདིར་འཕྲོས་དོན་ཅུང་ཟད་བཤད་པ་ནི། སེམས་ལམ་དུ་བྱེད་པ་དང༌། རིག་པའི་ཡེ་ཤེས་ལམ་དུ་བྱེད་པ་གཉིས་ཀྱི་ཁྱད་པར་དང༌། སྒོམ་
# ཆེན་པའི་སེམས་རྟོག་མེད་དང་། རྣལ་འབྱོར་བའི་རིག་པ་རྟོག་མེད་གཉིས་ཀྱི་ཁྱད་པར་དང་། ཡང་སེམས་རང་གནས་ཀྱི་ངང་ས་ལེ་དང། རིག་པ་



ཆོས་དབྱིངས་ སུམ་བརྒྱ་བཅུ་གསུམ་ མཛོད་འགྲེལ།
༄༅། །རང་གནས་ཀྱི་བབས་ས་ལེ་གཉིས་བཅས་ཀྱི་ཁྱད་པར་ཅུང་ཟད་བཤད་ན། དང་པོ་སེམས་ལམ་དུ་བྱེད་པ་ནི། སེམས་གནས་སམ་ཞི་
གནས་སྒོམ་པའི་ཚེ། རྩོལ་བ་བྱས་ནས་བསྒོམ་ན་སེམས་གནས་དེ་ཡོད་ལ། མ་བསྒོམས་ན་ཞིག་ནས་མེད་འགྲོ་བ་དེ་རེད། རིག་པའི་ཡེ་ཤེས་ལམ་
དུ་བྱེད་པ་ནི། སྒོ་གསུམ་གྲིམ་པོས་མ་བཅོས་པར་རང་བབས་ལྷོད་དེ་བཞག་ན་རིག་ཆ་རྗེན་པ་ལྷང་ལ་བུད་དེ་ལྷག་གེར་འཆར་བ་དེ་རང་བཞིན་ བྱཱ
བབས་ཀྱི་བསམ་གཏན་ཡིན། དེ་ཉིད་ཆུ་བོའི་རྒྱུན་བཞིན་བསྐྱངས་པས་རིག་པ་ཇེ་གསལ་ཇེ་གསལ་ཡིན། སེམས་ལམ་བྱེད་ཀྱིས་གཉེན་པོའི་རྟོག་
པ་དེ་སྤངས་ཚེ། འཕྲལ་གྱི་རྟོག་པ་རྗེས་མེད་དུ་སོང་བ་འདྲ་ནའང་། རིག་པ་ལམ་བྱེད་ཀྱིས་རིག་པའི་ངང་མངོན་དུ་གྱུར་པའི་རྟོག་པ་རྒྱ་གྲོལ་ལ་



ཁང་སར་བསྟན་པའི་དབང་ཕྱུག་གི་གསུང་འབུམ། །
སོང་བ་གཉིས། དྲན་བསམ་ཞེན་མེད་ལ་ཡལ་བ་ཙམ་དུ་འདྲ་ནའང་། སེམས་རྟོག་མེད་ལམ་དུ་བྱེད་པ་དེས་རིག་ཆ་མངོན་དུ་མ་གྱུར་བས་ན། །
སེམས་ཀྱི་རྩ་བ་མ་ཆོད་པས་ཞེན་འཛིན་རང་གར་འཆར་ཞིང་། འཆར་ཚེ་ཁོ་རང་གི་སེམས་ལ་སྐྱེ་མེད་ལས་འགག་མེད་འཆར་རོ་སྙམ་ཀྱང་ནོར་བ་
ཡིན། རིག་པ་ལམ་དུ་བྱེད་པ་འདིས་རིག་པ་རྟོག་མེད་རྗེན་པར་སོང་བ་ན་འཛིན་ཞེན་རང་ག་མ་ཡལ་ནས། འཆར་བ་དང་འཆར་བྱེད་གང་ཡང་མེད་
པས་སེམས་ཀྱི་རྩ་བ་ཆོད་ནས་ཐུགས་རྗེའི་རྩལ་མདངས་མ་འགགས་པར་ཚུར་འཆར་བ་མེ་ལོང་ནང་དུ་གཟུགས་བརྙན་བཞིན། གཟུགས་བརྙན་མེ་
ལོང་ནང་དུ་ཚུར་ཤར་བ་མ་གཏོགས། མེ་ལོང་གཟུགས་བརྙན་སྟེང་དུ་ཕར་འཕྲོས་པ་མིན་པ་ལྟར། ཡུལ་སྣང་རིག་ཐོག་ཏུ་ཤར་ཚེ། ཡུལ་སྣང་རང་



ཆོས་དབྱིངས་
སུམ་བརྒྱ་བཅུ་བཞི་ མཛོད་འགྲེལ།
༄༅། །སྟོང་དུ་ཤེས་པའི་ཡེ་ཤེས་ཀྱི་ངོར་ཉི་མ་ལས་ཟེར་འཕྲོ་བ་ལྟར་མཐོང་བས་ན་དེ་གཉིས་ཁྱད་པར་ཆེའོ། །གཉིས་པ་སྒོམ་ཆེན་པས་སེམས་
རྟོག་མེད་དུ་ཟིན་པའི་ཆ་དེ་དང༌། རྣལ་འབྱོར་པས་རིག་པ་རྟོག་མེད་དུ་རྗེན་པར་ཤར་བ་གཉིས་རྟོག་མེད་ཡིན་པ་ལ་འདྲ་ཡང་། སེམས་རྟོག་མེད་
པས་ལུས་གནད་མ་བཤིག་པར་བཞག་ན་ཡོད་ལ། བཤིག་ན་ཞིག་འགྲོ་བ་ནི། རིག་པ་རྗེན་ལ་མ་བུད་པའི་ལན་པ་ཡིན། རྣལ་འབྱོར་བའི་རིག་པ་ ཀྵ
རྟོག་མེད་ནི་ལུས་གནད་སོགས་ལ་མ་ལྟོས་པར་རིག་ཆ་རྗེན་པར་མངོན་དུ་གྱུར་བས་ན་དེ་གཉིས་གནམ་ས་ལྟ་བུའི་ཁྱད་པར་ཡོད། གསུམ་པ་
# སེམས་གནས་ཀྱི་ངང་ས་ལེ་བ་དེ་དང་རིག་པ་རང་གནས་ཀྱི་བབས་ས་ལེ་བ་གཉིས་ཀ་གསལ་ལ་མི་རྟོག་པ་ཙམ་དུ་འདྲ་ནའང་། སེམས་ཀྱི་ཆ་ལ་



ཁང་སར་བསྟན་པའི་དབང་ཕྱུག་གི་གསུང་འབུམ། །
གཟུང་འཛིན་གྱི་རྟོད་ཕུར་ཡོད་པས་གནས་ཆ་དེར་ཞེན་ཆ་ཡོད་ལ། རིག་པ་ཟང་མ་ཐལ་བར་མཚམས་མེད་པས་ཁྱད་པར་ཆེའོ། །རིག་པ་དྭངས་བ་
ལ་ཡུལ་སྣང་གསལ་ཆ་མ་འགགས་པ་དེ་དང་། སེམས་དྲན་བསམ་གྱི་ཤེས་པ་ཕར་འཕྲོས་ནས་ཡུལ་འཛིན་པ་གཉིས། དངུལ་ཆུ་ས་ལ་ལྷུང་བ་དང་
ཆུ་ཐིགས་ས་ལ་ལྷུང་བ་བཞིན་ཡུལ་རྗེས་འབྲང་མི་འབྲང་གི་ཁྱད་པར་ཆེའོ། །དེས་ན་ཀློང་དྲུག་པ་ལས། རྙོག་པ་མེད་པའི་རང་སེམས་དང༌། །རྟོག་ སྒྲོ
པ་མེད་པའི་རང་རིག་གཉིས། །འདྲ་འོ་འདྲ་འོ་ནོར་ར་རེ། །ཞེས་རྣམ་རྟོག་གི་རྙོག་མ་མེད་པའི་རང་སེམས་ཞི་གནས་རྟོག་མེད་དེ་དང་། རྟོག་པ་
ཎྞཾ མེད་པའི་རང་རིག་རང་གསལ་གྱི་རིག་པ་རྗེན་པ་ལྷང་ལ་བུད་པ་དེ་གཉིས་རིག་ཆ་མངོན་དུ་གྱུར་མ་གྱུར་གྱི་མིག་ལྡན་དང་མིག་མེད་གཉིས་ཀྱི་ཁྱད་



ཆོས་དབྱིངས་
༄༅། །པར་བཞིན་ཡོད་ཀྱང་རྟོག་པ་མེད་པ་ཙམ་ལ་འདྲ་བས་ན་ནོར་ར་རེ། ཞེས་དང་། མ་བསྒྲིབས་གཏིང་གསལ་སྣང་བ་དང་། འགྲོ་བའི་བསམ་
རྒྱུན་ཞེན་པ་གཉིས། འདྲ་འོ་འདྲ་འོ་ནོར་ར་རེ། ཞེས་མ་བསྒྲིབས་གཏིང་གསལ་རིག་ཆ་རྗེན་པའི་སྣང་བ་དང་། འགྲོ་བའི་ཡུལ་ཐོག་ཏུ་བསམ་པའི་
རྒྱུན་འཕྲོ་བའི་ཞེན་པ་གཉིས། ཤེས་པ་ཡུལ་ཐོག་ཏུ་ཤོར་མ་ཤོར་གྱི་ཆ་ནས་ཁྱད་པར་ཆེ་ཡང་གསལ་ཆ་ཡོད་པ་ཙམ་འདྲ་བས་ནོར་ར་རེ། ཞེས་དང་།
མ་བཙལ་བཞག་པའི་བསྒོམ་པ་དང་། །རྩ་རླུང་སེམས་ཀྱི་ངལ་གསོ་གཉིས། །འདྲ་འོ་འདྲ་འོ་ནོར་ར་རེ། །ཞེས་རིག་པ་རང་བབས་ཀྱི་སྟེང་དུ་མ་།
བཙལ་བཞག་པའི་བསྒོམ་པ་ཀློད་དེ་བའི་སྟེང་དུ་ངལ་གསོ་བ་དང་། རྩ་རླུང་སེམས་འཛིན་གྱི་སྟེང་དུ་ངལ་གསོ་བ་གཉིས་བྱེད་རྩོལ་ཡོད་མེད་ཀྱིས་
125
སུམ་བརྒྱ་བཅོ་ལྔ་ མཛོད་འགྲེལ།



མི་འདྲ་བར་ཁྱད་པར་ཆེ་ཡང་ངལ་གསོ་བ་ཙམ་དུ་འདྲ་བས་ནོར་ར་རེ། ཞེས་གསུངས་སོ། །མདོར་ན་དམིགས་གཏད་སེམས་ཀྱི་སྒོམ་པ་ནི་གཟུང་
འཛིན་གྱི་རྟོད་ཕུར་ཡིན་ལ། རིག་པ་རང་བབས་ཀྱི་བསམ་གཏན་ནི་རང་བབས་ཆོས་ཉིད་ཀྱི་འཁོར་ལོ་ཡིན་པས་ན། འཇིག་རྟེན་འཁོར་བ་བསྐྱེད་
པའི་རྒྱུ་ཁམས་གོང་མའི་སེམས་སྒྲུབ་པ་དང་། ཐར་བ་མྱང་འདས་ལ་དངོས་སུ་སྦྱོར་བ་སངས་རྒྱས་ཀྱི་དགོངས་པ་ལ་རང་སར་གནས་པའི་ཁྱད་པར་
ཡོད་དེ། ཐལ་འགྱུར་ལས། མ་བཅོས་རང་བཞག་གནས་ལུགས་ཏེ། །ཇི་ལྟར་དེ་ལས་འགྱུར་མེད་པ། །སངས་རྒྱས་རྣམས་ཀྱི་དགོངས་པའོ། །ཞེས་
[ # སོ། །འདིར་རྫོགས་པ་ཆེན་པོ་ཨ་ཏི་ཡོ་གའི་ལྟ་བ་ནི། བྱང་ཆུབ་སེམས་དཔའི་ལམ་དང༌། སྔགས་ཕྱི་རྒྱུད་སྡེ་གསུམ་དང༌། མ་ཧཱ་དང་ཨ་ནུ་སོགས་ །
ཁང་སར་བསྟན་པའི་དབང་ཕྱུག་གི་གསུང་འབུམ། །



ཆོས་དབྱིངས་
སུམ་བརྒྱ་བཅུ་དྲུག་ མཛོད་འགྲེལ།
༄༅། །ལས་ཀྱང་ཁྱད་པར་ཆེས་འཕགས་ཚུལ་མང་ཡང་། མདོར་བསྡུས་ཏེ་ཁྱད་པར་འཕགས་ཆོས་ལྔའི་སྒོ་ནས་བཤད་པ་ནི། ཐལ་འགྱུར་ལས།
སྙིང་ཐིག་ངེས་པར་བསྡུས་པ་ནི། །དབང་པོ་རྣམས་ལ་རྣོ་རྟུལ་མེད། །ཡིད་དཔྱོད་ཚིག་གི་མཐའ་ཟད་པས། །ཤེས་རབ་མ་ཡིན་དབང་པོས་མཐོང༌། །
ཚིག་གིས་ཆོས་ཉིད་མི་མཐོང་བས། །ཐུན་མོང་ཐེག་པས་དོན་མི་འགྲུབ། །སྐུ་གསུམ་ལམ་སྣང་ཡིན་པའི་ཕྱིར། །འདི་མཐོང་ཁམས་གསུམ་ལྡོག་པ་
མིན། །ཆོས་ཀུན་མཉམ་པར་རོ་གཅིག་པས། །གཞི་ལམ་འབྲས་བུས་ལྟོས་མིན་པའོ། །ཞེས་རྫོགས་ཆེན་སྙིང་ཐིག་གི་ལམ་འདི་ཉིད་ཁྱད་པར་
# འཕགས་ཆོས་མང་ཡང་འདིར་ངེས་པར་བསྡུས་པ་ཡི་སྒོ་ནས་བཤད་ན། རིག་པ་ཟང་ཐལ་རང་གིས་དངོས་སུ་རྟོགས་པ་ལ་དབང་པོ་རྣམས་ལ་རྣོ་



ཁང་སར་བསྟན་པའི་དབང་ཕྱུག་གི་གསུང་འབུམ། །
རྟུལ་མེད་པ་དང་། ཡིད་དཔྱོད་དང་རྟོག་དཔྱོད་སོགས་ཚིག་གི་སྤྲོས་པའི་མཐའ་ཟད་པས། རྟོག་དཔྱོད་ཀྱི་ཤེས་རབ་ཀྱིས་རྟོགས་པ་མིན་པར། ཟང་
ཐལ་དུ་རང་གི་དབང་པོས་དངོས་སུ་མཐོང་པའམ་རྟོགས་པ་དང༌། ཁ་བཤད་ཚིག་གིས་ཆོས་ཉིད་རྣལ་མའི་དོན་མི་མཐོང་བས་ན། ཐུན་མོང་ཐེག་
པས་འདིར་མཐོང་བའི་དོན་མི་འགྲུབ་སྟེ། འདི་ནི་ཚིག་ལས་འདས་པའི་རིག་པ་ཟང་ཐལ་ཡིན་པའི་གནད་དང་། ཅི་སྣང་ཐམས་ཅད་སྐུ་གསུམ་ལམ་
སྣང་དུ་རྟོགས་པ་ཡིན་པའི་ཕྱིར་ན། རིག་པ་འདི་མཐོང་བས་སླར་ཁམས་གསུམ་འཁོར་བར་ལྡོག་པ་མིན་པ་སྟེ། འཁོར་བར་མི་ལྡོག་པའི་གནད་
# དང་། རིག་པ་གཅིག་གི་ཀློང་དུ་ཆོས་ཀུན་མཉམ་པར་རོ་གཅིག་པས་ན། ལྟ་སྒོམ་སྤྱོད་འབྲས་དང་གཞི་ལམ་འབྲས་བུས་ལྟོས་པ་མིན་པའི་ཁྱད་ཆོས་



ཆོས་དབྱིངས་ སུམ་བརྒྱ་བཅུ་བདུན་ མཛོད་འགྲེལ།
༄༅། །སོ། ། ༈ གཉིས་པ་ཁྱད་པར་ཅན་གྱི་ལམ་ཉིད་ཇི་ལྟར་ཉམས་སུ་བླང་བའི་ཐབས་བསྟན་པ་ནི། ཡུལ་ཀྱང་མི་དགག་སེམས་ཀྱང་མི་གཟུང་
བར། །རང་བཞིན་ལྷུན་མཉམ་ངང་ལས་མི་གཡོ་ན། །ཀུན་བཟང་ཡངས་པ་ཆེན་པོའི་དགོངས་པར་ཕྱིན། །དེ་ཡང་མན་ངག་ཟབ་མོ་ཁྱད་པར་ཅན་
གྱི་ལམ་ལ་བརྟན་ནས་སྒོམ་པའི་སྐབས་སུ། སྒོ་གསུམ་རང་བབས་སུ་གློད་ལ། ཡུལ་ཚོགས་དྲུག་གི་སྣང་བ་འདི་དག་ཀྱང་ཕར་ལ་མི་དགག ཚུར་
ལའང་མི་ལེན་པར་གང་ཤར་ལ་སྤང་བླང་མི་བྱེད་པར་རང་བབས་སུ་འཇོག སེམས་ཀྱང་རྣམ་པར་རྟོག་པ་སོགས་དམིགས་པ་ཕར་ལ་མི་སྤྲོ་ཚུར་ལ་
བསྡུས་ནས་མི་གཟུང་བར་གང་ཤར་སྤྲོ་བསྡུ་མེད་པའི་ཕྱམ་ཕྱམ་ཡངས་པ་ཆེན་པོར་གློད་ལ་རང་བཞིན་ལྷུན་མཉམ་སྤྲོས་པ་ཐམས་ཅད་དང་བྲལ་



ཁང་སར་བསྟན་པའི་དབང་ཕྱུག་གི་གསུང་འབུམ། །
བའི་ངང་ལས་མི་གཡོ་བར་བཞག་ན། ཀུན་བཟང་ཡངས་པ་ཆེན་པོའི་དགོངས་པར་ཕྱིན་ཏེ། ཚེ་འདིར་ཆོས་ཟད་བློ་ལས་འདས་པའི་བློ་བྲལ་ཐིག་
ལེ་ཉག་གཅིག་གི་དགོངས་པ་ངེས་པ་དོན་གྱི་གཏན་སྲིད་ཟིན་པ་ཡིན་ཏེ། ཡི་གེ་མེད་པ་ལས། ཡེ་ནས་མ་བཅོས་རང་བྱུང་ཅོག་བཞག་ལ། །སྣང་
བས་མ་བསྒྱུར་བློ་ཡིས་མ་བཅོས་པ། །ཆོས་ཉིད་མཁའ་ལ་གནས་ན་དགོངས་པར་བསྟན། །ཞེས་གསུངས་པ་བཞིན། ནང་རིག་པ་གསལ་སྟོང་ཟང་
ཐལ་དུ་རྗེན་ལ་བུད་པའི་ངོ་བོ་ལས་མ་གཡོས་པར། ཕྱི་སྣང་བའི་ཡུལ་ཚུར་མི་ལེན། ནང་རྟོག་པའི་སེམས་ཕར་མི་སྤྲོ། བར་གཉིས་མེད་ཀྱི་སྒོམ་
# པས་རིག་པ་མི་བཅིངས་པར་ཟང་ངེ་ཐལ་ལེ་རང་བབས་སུ་འཇོག་དགོས་ཞེས་བསྟན་པའོ། ། ༈ གསུམ་པ་བཞག་ཐབས་བཞི་དང་ཏིང་ངེ་འཛིན་



ཆོས་དབྱིངས་ སུམ་བརྒྱ་བཅོ་བརྒྱད་ མཛོད་འགྲེལ།
༄༅། །གསུམ་གྱིས་རིག་པ་སྲང་དུ་འཛུད་པའོ། །བཞག་ཐབས་བཞི། རི་བོ་ཅོག་གཞག རྒྱ་མཚོ་ཅོག་གཞག རིག་པ་ཅོག་གཞག སྣང་བ་ཅེར་
གཞག་གོ །ཏིང་ངེ་འཛིན་གསུམ་ནི། རང་གནས་ཆེན་པོའི་ཏིང་ངེ་འཛིན། ཐོག་བབས་ཆེན་པོའི་ཏིང་ངེ་འཛིན། རྒྱས་འདེབས་ཆེན་པོའི་ཏིང་ངེ་
འཛིན་ཏོ། །དེ་དག་ཀྱང་ཉམས་སུ་ལེན་དུས་སྐྱེ་ཚུལ་གྱི་རིམ་པ་དང་སྦྱར་ཏེ། དང་པོ་རྒྱ་མཚོ་ཅོག་གཞག་སྔོན་ལ་བསྟན་པ་ནི། མི་སྤྲོ་མི་བསྡུ་རང་ ཉྙོ
དྭངས་སང་ངེ་བ། །དྭངས་པའི་རྒྱ་མཚོ་མི་གཡོ་མཉམ་པ་བཞིན། །ཆོས་ཉིད་གཏིང་གསལ་རང་བྱུང་ཡེ་ཤེས་ངང༌། །འབྱུང་འཇུག་རེ་དོགས་བྲལ་
བར་གནས་པ་ཡིན། །དེ་ཡང་སྤྱིར་རྒྱུད་ཀྱི་ཟིན་སོ་ལྟར་ན་ཅོག་གཞག་བཞིའི་གོ་རིམ་གོང་ལྟར་ཡིན་ཡང་། མན་ངག་ལྟར་རང་རྒྱུད་ལ་སྐྱེ་རིམ་གྱི་



ཁང་སར་བསྟན་པའི་དབང་ཕྱུག་གི་གསུང་འབུམ། །
དབང་དུ་བྱས་ནས་རྒྱ་མཚོ་ཅོག་གཞག་སྔོན་དང་རི་བོ་ཅོག་གཞག་རྗེས་སུ་བཞག་པ་ཡིན་ཏེ། ཅིའི་ཕྱིར་ན་ལས་དང་པོ་པ་ལ་རྟོགས་པ་འཕོ་འགྱུར་
མེད་པའི་རི་བོ་ལྟ་བུ་ཞིག་མི་འབྱུང་བའི་ཕྱིར་རོ། །དེ་ཡང་སྒོ་གསུམ་མ་བཅོས་རང་བབས་སུ་བཞག མིག་ཀྱང་མི་འགུལ་བར་རྒྱ་མཚོ་བཞིན་དུ་
མཁའ་ལ་ཧྲིག་གེར་བལྟ། རྣམ་རྟོག་ཕར་ལ་མི་སྤྲོ་དམིགས་པ་ཚུར་ལ་མི་བསྡུ་བར་རིག་ཆ་རྗེན་པའི་སྟེང་ནས་རང་དྭངས་སང་ངེ་བ་དེའི་ངང་དུ་
འཇོག་དགོས། དེ་ལྟར་བཞག་ན་དཔེར་ན་དྭངས་པའི་རྒྱ་མཚོ་རླུང་གིས་མི་གཡོ་བར་ཡོད་ཚེ། རྒྱ་མཚོ་དྭངས་གསལ་མཉམ་པར་གནས་པ་བཞིན་
དུ་ཆོས་ཉིད་རིག་པ་གཏིང་གསལ་ཟང་ཐལ་དུ་སང་ངེ་པའི་རང་བྱུང་མཉམ་པ་ཆེན་པོའི་ཡེ་ཤེས་ཀྱི་ངང་འབྱུང་འཇུག་རེ་དོགས་དང་བྲལ་བར་རིག་



ཆོས་དབྱིངས་ སུམ་བརྒྱ་བཅུ་དགུ་ མཛོད་འགྲེལ།
༄༅། །ཆ་རྗེན་པའི་ངང་དུ་གནས་པ་ལས་ནམ་ཡང་མི་གཡོ་བའི་བཞག་ཐབས་དེ་ལ་རྒྱ་མཚོ་ཅོག་གཞག་ཟེར་བ་ཡིན། དཔེར་ན་རྒྱ་མཚོའི་ནང་དུ་
གཟའ་སྐར་ཤར་དུས་གཟའ་སྐར་དུ་སྣང་ཡང་ཆུ་ལས་མ་གཡོས་པ་བཞིན། རིག་པའི་ངང་དུ་སྣང་ཡུལ་མ་འགགས་པར་ཇི་ལྟར་ཤར་ཡང་རིག་པ་
དྭངས་སངས་ཀྱི་ངང་ནས་མ་གཡོས་ན་དེ་ལས་གཞན་ན་མེད་དེ། གནས་ལུགས་མཛོད་ལས། སྣང་ཡུལ་མ་འགགས་གཟའ་སྐར་བཞིན་བཀྲ་
ཡང་། །རྣམ་པའི་བློ་ཡིས་གོས་པར་མ་གྱུར་ན། །སོ་སོ་རང་རིག་རྣམ་པར་མི་རྟོག་པའི། །ཡེ་ཤེས་བླ་མའི་ས་ལ་ད་ལྟ་སླེབས། །ཞེས་པ་ལྟར་རོ། །
དེ་ཕྱིར་ཡི་གེ་མེད་པ་ལས། རྒྱ་མཚོ་ཅོག་གཞག་དག་གི་དགོངས་པ་ནི། །སྣང་བ་མ་ཡིན་སྣང་བར་བྱེད་པ་མིན། །སྟོང་པ་མ་ཡིན་སྟོང་པར་ཡོད་མ་



ཡིན། །གསལ་བ་མ་ཡིན་གསལ་བ་ཆེན་པོའི་ཡུལ། །ཞེས་སྣང་བ་མ་ཡིན་ཏེ་སྣང་བ་གང་ཤར་ཡང་དེར་འཛིན་པ་མེད་པས་ན་སྣང་བར་བྱེད་པ་
མིན། ཞེས་སོ། །སྟོང་པ་མ་ཡིན་ཏེ། སྟོང་པ་ཕྱོགས་གཅིག་པའི་ངོ་བོར་མེད་པས་ན་སྟོང་པར་ཡོད་པ་མིན་ཞེས་སྣང་སྟོང་གཉིས་མེད་ཡིན་ཞེས་པའི་
དན་ནོ། །གསལ་བ་ཕྱོགས་གཅིག་ཀྱང་མ་ཡིན་ཏེ། གསལ་སྟོང་གཉིས་མེད་ཡིན་པས་ན་གསལ་བ་ཆེན་པོའི་ཡུལ་ཞེས་སོ། །ཡང་ཡི་གེ་མེད་པ་
ལས། ཡུལ་ལ་དམིགས་པའི་ཕྱོགས་དག་མི་འཛིན་ན། །རྒྱ་མཚོའི་གཏིང་དུ་གཟའ་སྐར་ཤར་བ་བཞིན། །འཛིན་མེད་གསལ་ཆ་མ་འགགས་པས། ། །
# དགོངས་པའི་འདུག་ཚུལ་དེ་བཞིན་ནོ། །ཞེས་སོ། །ཁ་ཅིག་གིས་ཅོག་གཞག་བཞི་བོ་འདི་ཐོད་རྒལ་སྒོས་ཆོས་ཀྱི་བཞག་ཐབས་ཡིན་ཟེར་ཡང་དེ་ནི་



ཆོས་དབྱིངས་
སུམ་བརྒྱ་ཉི་ཤུ་
༄༅། །རྒྱུད་དོན་ལ་མི་མཁས་པ་ཡིན་ཏེ། ཡི་གེ་མེད་པའི་པདྨ་ཁ་འབྱེད་དུ་ཚིག་གི་དཀྱུས་དང་སྦྱར་ཏེ་ཐོད་རྒལ་ཕྱོགས་གཅིག་ལ་སྦྱར་ཡོད་ཀྱང་། །
སྣང་བ་རིན་པོ་ཆེའི་སྲ་ཁྲིད་དུ་ཕྱོགས་ཐམས་ཅད་ལ་སྦྱར་ཏེ་གསུངས་པ་བཞིན་འདིར་ཁྲེགས་ཆོད་ཐོད་རྒལ་གཉིས་ལ་སྦྱར་དགོས། ཡི་གེ་མེད་པ་
དང༌། པདྨ་ཁ་འབྱེད་དང་། སྣང་བ་རིན་པོ་ཆེའི་སྲ་ཁྲིད་རྣམས་སྙིང་ཐིག་བུ་ཡིག་ཡིན་གསུངས། སྤྱིར་སྙིང་ཐིག་མ་ཡིག་དང་། བུ་ཡིག་ཅེས་པ་ནི་མ་
ཡིག་རྒྱུད་བཅུ་བདུན་ཡིན། བུ་ཡིག་ལ་མང་དུ་ཡོད། རྒྱུད་བཅུ་བདུན་པོ་རེ་རེ་ལ་བུ་ཡིག་ལྔ་རེ་ཡོད། ཤྲཱི་སེང་ཧ། འཇམ་དཔལ་བཤེས་གཉེན། ཛྙཱ་
ན་སུ་དྲ། བཱི་མ་མི་ཏྲ་སོགས་ཀྱིས་རྒྱུད་བཅུ་བདུན་གྱི་འགྲེལ་བ་དང་། དོན་ཁྲིད་མང་པོ་ཡོད། དེ་ཐམས་ཅད་བུ་ཡིག་ཡིན་ནོ། །ཁྲེགས་ཆོད་དང་ཐོད་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
རྒོལ་གང་ཡིན་ཡང་རིག་པ་ཟང་ཐལ་རྗེན་ལ་བུད་པ་གལ་ཆེ། དེ་མ་ཤེས་ན་ཁྲེགས་ཆོད་སྒོམ་ཀྱང་འཁོར་བ་ལས་མི་འཕགས་པ་དང་། ཐོད་རྒལ་
སྒོམ་ཀྱང་གཟུགས་ཁམས་ཀྱི་གནས་སུ་གོལ་འགྲོ་བ་དག་ནི། རིག་པ་རྗེན་པའི་ཆ་སྐྱོང་མ་ཤེས་པས་ལན་པ་ཡིན་གསུངས་སོ། །སྤྱིར་ཐོད་རྒལ་དང་
ཁྲེགས་ཆོད་ཀྱི་སྐབས་གང་ཡིན་ཡང་འདྲ་སྟེ། རི་བོ་ཅོག་གཞག་གིས་འབྲས་བུ། རྒྱ་མཚོ་ཅོག་གཞག་གིས་སྒོམ་པ། སྣང་བ་ཅེར་གཞག་གིས་སྤྱོད་
པ། རིག་པ་ཅོག་གཞག་གིས་ལྟ་བ་བསྟན་ཏོ། ། ༈ གཉིས་པ་རིག་པ་ཅོག་གཞག་ནི། ཚིག་གིས་མི་མཚོན་འཇུར་བུའི་སེམས་མེད་པར། །རང་
བབས་གྱིན་འདའ་བཅོས་བསླད་མེད་པ་ནི། །ཀློང་ཐིམ་ཆོས་ཉིད་མཚན་མ་མེད་པ་སྟེ། །སྒོམ་དང་བསྒོམ་པར་བྱ་བའི་ཆོས་མེད་པས། །བྱིང་རྒོད་
136



ཆོས་དབྱིངས་ སུམ་བརྒྱ་ཉེར་གཅིག་ མཛོད་འགྲེལ།
༄༅། །རང་ཡན་རང་བྱུང་དགོངས་པར་ཤར། །དེའང་རྣལ་འབྱོར་ལམ་སྒོམ་པའི་གོ་རིམ་དང་ཉམས་རྟོགས་སྐྱེ་རིམ་གྱི་དབང་དུ་བྱས་ན་རྒྱ་མཚོ་
ཅོག་གཞག་ལ་བརྟེན་ནས་རིག་པ་ཅོག་གཞག་རྟོགས་དགོས་པས་ན། དཔེར་ན་རྒྱ་མཚོའི་ནང་དུ་གཟའ་སྐར་ཤར་དུས་གཟའ་སྐར་དུ་སྣང་ཡང་ཆུ་
ལས་མ་གཡོས་པ་བཞིན་དུ་རིག་པའི་ངང་དུ་སྣང་ཡུལ་མ་འགགས་པར་ཇི་ལྟར་ཤར་ཡང་རིག་པ་དྭངས་སང་གི་ངང་ལས་མ་གཡོས་ན་དེ་ལ་རྒྱ་མཚོ་
ཅོག་གཞག་ཟེར། དེའི་སྟེང་དུ་རང་རིག་རང་ཤེས་ཀྱི་རིག་ཆ་རྗེན་པ་དེ་ལྷང་ལ་བུད་ཅིང་དེ་ཉིད་རྩལ་དུ་བཏོན་ཏེ་བར་མཚམས་དང་ཕྱི་ནང་མེད་
པའི་ཆོས་ཉིད་གཅིག་ཏུ་འཆར་བ་དེ་རིག་པ་ཅོག་གཞག་ཡིན། ཐོད་རྒལ་སྐབས་སུ་ལུ་གུ་རྒྱུད་རིག་གདངས་ལ་འཇོག་པ་དེ་རིག་པ་ཅོག་གཞག་ལ་



ཁང་སར་བསྟན་པའི་དབང་ཕྱུག་གི་གསུང་འབུམ། །
འཇོག་ཀྱང་། འདིར་རིག་པ་དངོས་ཟང་ཐལ་རྗེན་པའི་སྟེང་དུ་འཇོག་པ་གནད་དོ། །དེས་ན་སྒོ་གསུམ་མ་བཅོས་རང་བབས་སུ་བཞག་ཚེ། སྒྲ་དང་
ཚིག་གིས་མི་མཚོན། རྣམ་རྟོག་སྤྲོ་བསྡུ་འཛིན་རྩོལ་སོགས་འཇུར་བུའི་སེམས་མེད་པར་ཤེས་པ་རང་བབས་ཐ་མལ་གྱི་ན་བའམ་གྱིན་འདའ་བའི་
ཀློང་དུ་གློད་ནས་བཅོས་བསླད་གང་ཡང་མེད་པ་རིག་པ་ཟང་མ་ཐལ་བྱུང་གི་རིག་ཆ་རྗེན་པ་དེ་ནི་རིག་པ་ཅོག་གཞག་ཡིན་ཏེ། ཡི་གེ་མེད་པ་ལས།
རིག་པ་ཅོག་གཞག་མན་ངག་ཉིད། །འདི་ནི་གསང་བའི་ཐུགས་ས་སྟེ། །ཞེས་དང༌། རིག་པ་ཉིད་ཀྱི་བཞག་ཐབས་བཙལ། །གསང་བའི་གསང་བ་
# ཆེན་པོ་སྟེ། །ཞེས་གསུངས་པས་ན་རིག་པ་དངོས་ཟང་ཐལ་རྗེན་པ་ནི་རིག་པ་ཅོག་གཞག་ཡིན། དེ་ནི་རྫོགས་པ་ཆེན་པོ་གསང་བ་བས་ཀྱང་ཆེས་
i38



ཆོས་དབྱིངས་ སུམ་བརྒྱ་ཉེར་གཉིས་ མཛོད་འགྲེལ།
༄༅། །གསང་བ་ཡིན། མདོ་ཕྱོགས་ནས་དབུ་མ་ཆེན་པོའི་ལྟ་བ་ལ་རིག་པ་རྗེན་པ་ཟེར་རྒྱུ་ཞིག་མེད་པས་ན། འདི་ནི་རྫོགས་པ་ཆེན་པོའི་ཐུན་མོང་
མ་ཡིན་པའི་ཁྱད་ཆོས་ཡིན། དེས་ན་རིག་པ་ཅོག་གཞག་རིག་པ་རྗེན་པ་འདི་ཡི་ངང་བསྐྱངས་ནས་འདི་ལ་གོམས་པ་མཐར་ཐུག་ན། ནམ་ཞིག་
འཁྲུལ་སྣང་ཐམས་ཅད་རིག་པ་ཐིག་ལེ་ཉག་གཅིག་འདི་ཡི་ཀློང་དུ་ཐིམ་པའི་རྟགས་སུ། ད་ལྟའི་དུས་ཀྱི་རྟོག་ཚོགས་གང་ཤར་ཡང་རིག་པ་རྗེན་པའི་
ཀློང་དུ་བཞག་ཚེ་དེའི་ངང་དུ་ཐིམ་ནས་ཆོས་ཉིད་མཚན་མ་མེད་པ་སྟེ་གང་དུའང་མི་གནས་པའི་སྒོམ་དང་བསྒོམ་པར་བྱ་བའི་ཆོས་ཀྱི་ཡུལ་ལས་
ཎྞཾ འོདས་པ། གང་ཡང་མེད་པས་རིག་པ་ཟང་ཀ་རྗེན་པ་དེ་མངོན་དུ་གྱུར་འདུག་པས་ན། བྱིང་རྒོད་འཐིབ་རྨུགས་སོགས་ཆེད་དུ་མ་བཀག་ཀྱང་རིག་



ཁང་སར་བསྟན་པའི་དབང་ཕྱུག་གི་གསུང་འབུམ། །
པ་རྗེན་པའི་ཀློང་དུ་རང་ཡུན་དུ་གྲོལ་ཏེ། རང་བྱུང་ཆོས་སྐུའི་དགོངས་པ་ཡེ་ནས་རང་ལ་འདུ་འབྲལ་མེད་པར་བཞུགས་པ་དེ་ད་ལྟ་རིག་པ་ཅོག་
གཞག་གི་ངང་ནས་ཤར་བ་ཡིན་ནོ། ། ༈ གསུམ་པ་སྣང་བ་ཅེར་གཞག་ནི། སྤང་པས་མི་སྤོང་ཀུན་རྟོག་རིག་པའི་རྩལ། །ཆོས་ཉིད་ངང་དུ་དབྱེ་
བསལ་རིས་མེད་པས། །བསྒྲུབ་པས་མི་འགྲུབ་ཆོས་ཉིད་དབྱིངས་སུ་ཤར། །འཁོར་བ་མ་སྤངས་རང་བྱུང་ཡེ་ཤེས་སུ། །ཀློང་ཆེན་རྩལ་གྱི་རྣལ་
འབྱོར་དག་པས་མཐོང་། །དེ་འང་རིག་པའི་རྩལ་ལས་ཡུལ་སྣང་དང་ཉོན་མོངས་པའི་རྟོག་པ་སོགས་གང་ཤར་ཡང་མདོ་ཕར་ཕྱིན་ཐེག་པ་ལྟར་
གཉེན་པོ་བརྟེན་ནས་སྤྱང་བས་མི་སྤོང་སྟེ་འདིར་ཀུན་རྟོག་བཟང་ངན་གང་ཤར་ཡང་རིག་པའི་རྡུལ་དུ་ངོས་བཟུང་སྟེ། རིག་པ་དྭངས་གསལ་མེ་



ཆོས་དབྱིངས་ སུམ་བརྒྱ་ཉེར་གསུམ་ མཛོད་འགྲེལ།
༄༅། །ལོང་དང་འདྲ་བར་གཟུགས་བརྙན་བཟང་ངན་གང་ཤར་ཡང་མེ་ལོང་ལས་གཞན་དུ་མ་གྲུབ་པ་ལྟར། ཡུལ་སྣང་གང་ཤར་ཡང་རིག་པ་ལ་
ཐུགས་རྗེའི་རྩལ་མ་འགགས་པར་ཤར་བ་ཡིན་པས་ན། ཤར་བས་ཆ་དེ་བསྐྱུར་ལ་རིག་པའི་ཆ་རྗེན་པའི་སྟེང་དུ་ཅེར་གྱིས་བལྟ་བ་ལ་སྣང་བ་ཅེར་
གཞག་ཟེར། དེས་ན་ཆོས་ཉིད་རིག་པའི་ངང་དུ་གནས་ཚེ། ཡུལ་ས་ལ་ལ་རིག་ཅིང་འགག་མེད་དུ་ཤར་བ་ན། དེ་ལ་ཕར་མི་དགག ཚུར་མི་ལེན།
དབྱེ་བསལ་ཕྱོགས་རིས་མེད་པས་ན་རིག་པ་རྗེན་པའི་ཆ་ལ་ཅེར་གྱིས་བལྟ་དགོས། རིག་པ་རྗེན་པ་ཞེས་པ་དེ་ཡང་སྣང་བ་ཅེར་གཞག་ངང་དེར་
གློད་དེ་བཞག་པ་ལས་གཞན་བྱེད་རྩོལ་གྱིས་བསྒྲུབས་པས་མི་འགྲུབ་པས་ན། སྣང་བ་གང་ཤར་ཡང་སྤང་བླང་མེད་པར་རང་བབས་སུ་འཇོག་པ་



ཁང་སར་བསྟན་པའི་དབང་ཕྱུག་གི་གསུང་འབུམ། །
གལ་ཆེ། དེ་བཞིན་དུ་ཆོས་ཉིད་དབྱིངས་སུ་ཤར་བའི་ཕུང་པོ་ལྔ་མ་སྤངས་རིགས་ལྔ་དང༌། འབྱུང་བ་ལྔ་མ་སྤངས་ཡུམ་ལྔ། དུག་ལྔ་མ་སྤངས་ཡེ་
ཤེས་ལྔ་རུ་ངོས་ཟིན་ན། འཁོར་བ་མ་སྤྱངས་རང་བྱུང་ཡེ་ཤེས་སུ་ཤར་བ་ཡིན། དེ་ལྟ་བུའི་རིག་པ་ཀློང་ཆེན་ཡངས་པ་ཆེན་པོའི་རྩལ་གྱི་སྣང་བ་
གང་ཤར་ཐམས་ཅད་སྐུ་དང་ཞིང་ཁམས་སོགས་དག་པའི་སྣང་ཉམས་འབའ་ཞིག་ཏུ་སྣང་བ་ནི་རྣལ་འབྱོར་དག་པའི་གང་ཟག་རྣམས་ཀྱི་མཐོང་སྣང་
ཡིན་ནོ། །དེ་དག་རྣམས་ཀྱང་སྣང་བ་ཅེར་གཞག་གི་ངང་ནས་རྐྱེན་སྣང་གང་ཤར་ཐམས་ཅད་རིག་པའི་གསལ་འདེབས་སུ་འཆར་བའི་མན་ངག་
ཡིན་པས་ན། ལས་དང་པོ་བ་དང་། བར་བ་དང་། ཅུང་ཟད་བརྟན་པ་ཐོབ་པ་རྣམས་ལ་གལ་ཆེ། ཤིན་ཏུ་བརྟན་པ་ཐོབ་པའི་གང་ཟག་ལ། ཐ་མལ་



ཆོས་དབྱིངས་
སུམ་བརྒྱ་ཉེར་བཞི་ མཛོད་འགྲེལ།
༄༅། །གྱི་འཁྲུལ་བ་བཙལ་ཀྱང་མི་རྙེད་པས་ན། རྐྱེན་སྣང་རིག་པའི་གསལ་འདེབས་འདི་མི་དགོས་སོ། །སྤྱིར་དུས་དང་གནས་སྐབས་ཐམས་ཅད་
དུ་ཟང་མ་ཐལ་བྱུང་གི་རིག་པ་རྗེན་པ་སྐྱོང་བ་གལ་ཆེ། ཟང་མ་ཐལ་བྱུང་གི་རིག་པ་གང་རེད་ཟེར་ན། རང་གི་སེམས་ཀྱི་ངོ་བོ་སྟོང་ཚུལ་ལ་མཚོན་ན།
ཕྱི་ནང་བར་གསུམ་གང་དུའང་མ་གྲུབ་པའི་ནམ་མཁའ་སྟོང་པ་དང་དབྱེར་མེད་པ་ལྟ་བུ་དང༌། རང་བཞིན་འགག་པ་མེད་ཚུལ་ལ་མཚོན་ན། འཛིན་
ཞེན་ཐམས་ཅད་དང་བྲལ་བའི་ཡེ་ཤེས་དེའི་རང་ངོ་རང་གིས་ལྷག་གེར་མཐོང་འདུག་པ་དེ་ལ་ཟང་མ་ཐལ་བྱུང་གི་རིག་པ་ཟེར། དེས་ན་མི་ཕམ་
པས། སྟོང་བར་ཞེན་པ་བཟློག་པའི་ཕྱིར། །སྔགས་ལས་བདེ་བ་ཆེན་པོར་བསྟན། །ཞེས་པའང་དེ་ལ་ཟེར། དབུ་མ་བས་ཆོས་ཐམས་ཡོད་མེད་ཡིན་



ཁང་སར་བསྟན་པའི་དབང་ཕྱུག་གི་གསུང་འབུམ། །
མིན་སོགས་ཀྱི་སྤྲོས་པ་དང་བྲལ་བའི་ཡེ་སྟོང་རྩ་བ་དང་བྲལ་བར་གཏན་ལ་ཕབ་པ་དེ་དབུ་མའི་མཐར་ཐུག་གི་ལྟ་བ་ཡིན། འདིར་ནི་སྟོང་པར་
གཏན་ལ་ཕབ་པའི་མི་ཚད་པར། སྟོང་པའི་རང་བཞིན་རང་འོད་གསལ། །གསལ་བའི་ཐུགས་རྗེ་འགག་པ་མེད། །ཅེས་གསུངས་པ་ལྟར་རོ། །
༈ བཞི་བ་རི་བོ་ཅོག་གཞག་ནི། ཡེ་ནས་སྣང་སེམས་རང་བབས་ཆོས་ཉིད་ངང་། །ཏིང་འཛིན་མི་གཡོ་ཆུ་བོའི་རྒྱུན་ཤར་བས། །རྡོ་རྗེ་རྩེ་མོ་ཀུན་ རྒྱུ
བཟང་ཐུགས་ཀྱི་མཆོག །ཡངས་པའི་ཆོས་མཆོག་ནམ་མཁའི་མཐའ་དང་མཉམ། །དབྱེ་བསལ་མེད་པར་ཐམས་ཅད་བསྒོམས་པས་མཆོག །ཡེ་
འབྱམས་རྨད་བྱུང་རྒྱལ་པོར་ལྷུན་གྱིས་གྲུབ། །ཡེ་ནས་སྣང་བ་ཡུལ་དང་འཛིན་པ་སེམས་གཉིས་རིག་པ་འཕོ་འགྱུར་མེད་པའི་ངང་མ་བཅོས་རང་



ཆོས་དབྱིངས་
སུམ་བརྒྱ་ཉེར་ལྔ་
༄༅། །བབས་སུ་ཡོད་པའི་ཆོས་ཉིད་ཆེན་པོ་དེའི་ངང་ལས་མི་གཡོ་བའི་གདེང་རྙེད་དེ་དེའི་ངང་དུ་མཉམ་པར་བཞག་ན། དེ་འདྲའི་ཏིང་ངེ་འཛིན་
དེ་ནི་རྐྱེན་སྣང་གང་གིས་ཀྱང་མི་གཡོ་སྟེ། དཔེར་ན་རིའི་རྒྱལ་པོ་རི་རབ་ལ་གཡོ་འགུལ་མེད་པ་བཞིན། དེ་འདྲའི་ཆོས་ཉིད་དུས་གསུམ་གྱི་རྟོག་པ་
ཡུལ་རྐྱེན་གང་གིས་གཡོ་མི་ནུས་པས་ན་རི་བོ་ཅོག་གཞག་ཟེར་བ་ཡིན། རི་བོ་ཅོག་གཞག་གི་རིག་པ་དེ་ཉིད་རྒྱུན་ཆད་མེད་པར་ཆུ་བོ་ཆེན་པོའི་རྒྱུན་
བཞིན་དུ་ཤར་བའི་ངང་ལས་མི་གཡོ་བའི་གདེང་མངོན་དུ་གྱུར་བས་ན། རྐྱེན་སྣང་ཐམས་ཅད་ཀྱི་སྟེང་དུ་རིག་པ་ཆོས་ཉིད་ཀྱི་དགོངས་པར་ཤར་
བས་རིག་པའི་གསལ་འདེབས་ཉིད་དུ་གྱུར་ཏེ་དཔེར་ན་མེ་ལ་ཤིང་བསྣན་པ་ལྟ་བུ་ཡིན་ཏེ། གང་སྣང་རིག་པ་རི་བོ་ཅོག་གཞག་ཏུ་གྱུར་ཚེ་འགྱུ་བ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
དང་རྟོག་པ་སོགས་རང་ཡལ་དུ་འགྲོ་བ་ནི། ཡི་གེ་མེད་པ་ལས། རི་བོ་ཅོག་གཞག་ལྟ་བ་གསང་བ་ཉིད། །ཐེ་ཚོམ་མ་ཡིན་འགྱུར་བ་ངང་གིས་མེད། །
ཅེས་སོ། །དེ་ལྟར་རིག་པ་གཡོ་འགུལ་མེད་པ་རི་བོ་ཅོག་གཞག་གི་འབྲས་བུ་མངོན་དུ་གྱུར་པ་ན། གསང་སྔགས་རྡོ་རྗེ་ཐེག་པའི་རྩེ་མོ་ཀུན་བཟང་
ཐུགས་ཀྱི་ཡང་སྙིང་གི་མཆོག་ཏུ་སྦྱོར་བ་ཡིན་ནོ། །དེ་ལྟར་ཆོས་ཐམས་ཅད་རིག་པ་ཀློང་ཤིན་ཏུ་ཡངས་པའི་ཆོས་མཆོག་ཨ་ཏི་ཡོ་ག་མཉམ་པ་ཉིད་
ཀྱི་ངང་དུ་དབྱེར་མེད་རོ་གཅིག་ཏུ་འདྲེས་ཏེ། རིག་པ་ཀློང་ཡངས་ནམ་མཁའི་མཐའ་དང་མཉམ་པ་ལྟ་བུའི་ཀློང་དུ། གང་སྣང་དབྱེ་བསལ་མེད་པར་
ཐམས་ཅད་མི་འགྱུར་ལྷུན་གྲུབ་ཆེན་པོ་རི་བོ་ཅོག་གཞག་གི་ངང་དུ་བསྒོམས་པས་འབྲས་བུ་མཆོག་མངོན་དུ་གྱུར་ཏེ། གང་ཤར་ཐམས་ཅད་ཡེ་ནས་



ཆོས་དབྱིངས་
སུམ་བརྒྱ་ཉེར་དྲུག་ མཛོད་འགྲེལ།
༄༅། །རིག་སྟོང་མཉམ་ཉིད་ཆེན་པོའི་དགོངས་པར་འབྱམས་ཀླས་པའི་རྨད་བྱུང་ཐེག་མཆོག་རྒྱལ་པོའི་དགོངས་པར་ལྷུན་གྱིས་གྲུབ་པའོ། །གོང་
དུ་ཡི་གེ་མེད་པའི་ལུང་གི་དོན་ལྟར་ན་རི་བོ་ཅོག་གཞག་ལྟ་བ་ལ་སྦྱར་ཡོད་ཀྱང་། ཀུན་མཁྱེན་བླ་མས། ཅོག་གཞག་གསུམ་གསུངས་པ་ལས། རི་
བོ་ཅོག་གཞག་ངང་གིས་འབྱུང་ཞེས་འབྲས་བུ་ལ་སྤྱར་ཡོད། སྤྱིར་རི་བོ་ཅོག་གཞག་ནི་རྣམ་རྟོག་འགྱུ་བ་ཐམས་ཅད་རང་སར་གྲོལ་ཏེ་མཐར་རྣམ་
རྟོག་འགྱུ་མི་སྲིད་པ་རི་བོ་ལྟ་བུའི་རིག་པ་གཡོ་འགུལ་མེད་པ་ཞིག་འོང་བ་དེ་ཡིན། དེའང་རིམ་གྱིས་གོམས་པ་ཇེ་བརྟན་དུ་སོང་བའི་ཐབས་ལ་མ་
འབད་ན་དང་པོ་ནས་དེ་འདྲ་ཞིག་མི་འོང་། རིག་པའི་ངོ་བོ་སྐྱོང་ཚེ་རྣམ་རྟོག་གང་ཤར་ཀྱང་རང་ཤར་རང་གྲོལ་དུ་འགྲོ་བའི་ངང་བསྐྱང་དགོས།



ཁང་སར་བསྟན་པའི་དབང་ཕྱུག་གི་གསུང་འབུམ། །
བཀའ་གདམས་ཕ་ཆོས་བུ་ཆོས་ལས། འབྲོམ་གྱིས་ཇོ་བོ་ལ་ཞུས་པ། ཇོ་བོ་རྣམ་རྟོག་སྐྱེས་ན་ཅི་བྱེད་ཞུས། ཇོ་བོས་དེའི་ངོ་བོ་ལ་ལྟོས་དང་རང་གྲོལ་
འགྲོའོ། །ཞེས་གསུངས། ཡང་ཞུས་པ། སླར་ཡང་སྐྱེས་ན་ཅི་བྱེད་ཞུས། ཇོ་བོས། ཡང་སྐྱེས་ན་ཡང་ངོ་བོ་ལ་ལྟོས་དང་ཡང་རང་གྲོལ་འགྲོའོ། །ཉིན་
གཅིག་ལ་རྣམ་རྟོག་བརྒྱ་སྐྱེས་ན་ཆོས་སྐུའི་རིག་པ་བརྒྱ་དང་འཕྲད་པར་འགྱུར་རོ། །ངས་བླ་མ་ཨ་ཝ་དྷུ་ཏིས། རྣམ་རྟོག་ཇི་ལྟར་སྐྱེ་གྱུར་ན། །ཆོས་
སྐུའི་རིག་པ་དེ་ཙམ་ཉིད། །ཅེས་སོ། །གོང་དུ་བཤད་པ་དག་མདོར་བསྡུ་ན། རྒྱ་མཚོ་ཅོག་གཞག་གི་ངང་དུ་བཞག་ཚེ་ཡུལ་སྣང་གང་ཤར་ཡང་རིག་
པ་དངས་སངས་ཀྱི་ངང་དུ་འཇོག དེའི་སྟེང་དུ་རིག་པ་ཅོག་གཞག་གི་རང་རིག་རང་ཤེས་ཀྱི་རིག་ཆ་རྗེན་པ་ལྷང་ལ་ཕུད་དེ་བཞག དེའི་རྗེས་ནས་



ཆོས་དབྱིངས་ སུམ་བརྒྱ་ཉེར་བདུན་ མཛོད་འགྲེལ།
༄༅། །སྣང་བ་ཅེར་གཞག་གིས་ཡུལ་སྣང་གང་ཤར་ཐམས་ཅད་ལམ་དུ་བྱས་ཏེ་གང་སྣང་ཡང་རིག་པའི་སྟེང་དུ་ཅེར་གྱིས་བལྟ་བ་དང་། སྣང་སྲིད་
ཡེ་ཤེས་ལྔ་སོགས་དག་པ་འབའ་ཞིག་ཏུ་རྩལ་སྦྱང་བ་དང་། དེ་ལྟར་བསྐྱངས་པའི་དགོངས་པ་ཆོས་དེ་ལས་མི་གཡོ་བའི་རི་བོ་ཅོག་གཞག་མངོན་དུ་
གྲུབ་པའོ། ། ༈ དེ་ལྟར་བཞག་ཐབས་བཞིའི་ཡན་ལག་ཏུ་ཏིང་ངེ་འཛིན་གསུམ་ལས། དང་པོ་རྒྱས་འདེབས་ཆེན་པོའི་ཏིང་ངེ་འཛིན་ལ་དངོས་དང༌། ཀྵ
འཕྲང་བསལ་བ་གཉིས་ལས། དང་པོ་ནི། ཡེ་ནས་སྤྱི་བླུགས་འོད་གསལ་ཆུ་བོའི་རྒྱུན། །བཏང་བཞག་མེད་པའི་ངང་འདིར་ལྷུན་གྲུབ་པས། །
ཎྞཾ འཁོར་འདས་རང་བཞིན་ཆོས་དབྱིངས་དགོངས་པའི་མཆོག །མི་གཡོ་བརྗོད་འདས་མཁའ་མཉམ་ཀློང་ཆེན་ཉིད། །འགྲོ་བ་ཀུན་ལ་ཡེ་ནས་བབས་



ཁང་སར་བསྟན་པའི་དབང་ཕྱུག་གི་གསུང་འབུམ།
ཀྱིས་གྲུབ། །དེའང་འཁོར་འདས་གཉིས་ལ་རིག་པའི་རྒྱས་ཐེབས་པ་དང་། རིག་པ་ལ་རང་གནས་བསམ་གཏན་གྱི་རྒྱས་མ་ཐེབས་པ་མེད་པས་ན་
རྒྱས་འདེབས་ཆེན་པོའི་ཏིང་འཛིན་ཟེར། ཏིང་འཛིན་སྒོམ་དུས། ལུས་སྐྱིལ་ཀྲུང་། མིག་བར་སྣང་ལ་ཧར་རེ་བལྟ། སེམས་དམིགས་གཏད་སྤྲོ་བསྡུ་
མེད་པར་དབྱིངས་རིག་བསྲེས་ལ་བཞག ཡེ་ནས་རང་དང་ལྷན་གཅིག་ཏུ་འབྲལ་མ་མྱོང་བའི་རང་གནས་ཀྱི་ཡེ་ཤེས་ཏེ། ད་ལྟ་བླ་མས་ཅར་ཕོག་
ཅིག་ཆར་རམ་སྤྱི་བླུགས་སུ་ངོ་སྤྲད་ནས་རྟོགས་པའི་འོད་གསལ་རིག་པ་ས་ལེ་ཧྲིག་གེ་ཟང་ཀ་མའི་ངང་ལ་བར་མ་ཆད་པར་ཆུ་བོའི་རྒྱུན་བཞིན་དུ་
མཐུད་ན། བཏང་བཞག་འགྲོ་འོང་མེད་པའི་ངང་འདིར་རྒྱས་འདེབས་ཆེན་པོའི་ཏིང་འཛིན་དེ་ཉིད་མ་བཅོས་ལྷུན་གྱིས་གྲུབ་པས་ན། འཁོར་འདས་
150
།



ཆོས་དབྱིངས་ སུམ་བརྒྱ་ཉེར་བརྒྱད་ མཛོད་འགྲེལ།
༄༅། །ལ་རིག་པས་ཁྱབ་པ་དང་། རིག་པ་ལ་རང་བཞིན་བསམ་གཏན་གྱིས་ཁྱབ་པས་ཆོས་དབྱིངས་དགོངས་པའི་མཆོག་དེ་མངོན་དུ་གྱུར་པའོ། །
དེ་ལྟར་ཕྱི་སྣང་བ་དང་ནང་འགྱུ་བ་ཐམས་ཅད་རྒྱས་འདེབས་ཆེན་པོའི་ཏིང་ངེ་འཛིན་གྱི་རྒྱས་ཐེབས་ནས། ཡུལ་སེམས་གཉིས་ཀྱི་རྗེས་སུ་མི་འབྲང་
བར་རིག་པ་མི་གཡོ་བརྗོད་འདུས་ནམ་མཁའི་མཐའ་དང་མཉམ་པ་ལྟ་བུའི་རྒྱ་ཆེ་ཀློང་ཡངས་པའི་རང་གནས་ཡེ་ཤེས་ཆེན་པོ་དེ་ཉིད་ཀྱི་ངང་དུ་
གནས་པ་ནི། ཀློང་དྲུག་པ་ལས། རྒྱས་འདེབས་ཆེན་པོའི་ཏིང་འཛིན་ནི། །སུ་ཞིག་བསྒོམ་པར་འདོད་པའི་མིས། །མི་འགྱུར་བ་ཡི་གནད་གཟིར་
ཕྱིར། །ལུས་ཀྱི་འདུག་སྟངས་གཞིར་བྱས་ནས། །ཤེས་པ་ནམ་མཁའི་མཐོངས་སུ་འཕང་། །དེ་བཞིན་མིག་ནི་བར་སྣང་ལ། །གླང་པོ་ཆེ་ཡི་ལྟ་



ཁང་སར་བསྟན་པའི་དབང་ཕྱུག་གི་གསུང་འབུམ། །
སྟངས་ཀྱིས། །དྲན་མེད་རྒྱས་འདེབས་ཆེན་པོར་བཞག །ཅེས་སོ། །དེས་ན་འགྲོ་བ་ཀུན་གྱི་རྒྱུད་ལ་ཡེ་ནས་རང་དང་ལྷན་གཅིག་འདུ་འབྲལ་མེད་
པའི་ཡེ་གནས་ཀྱི་བསམ་གཏན་ནམ་རྒྱས་འདེབས་ཆེན་པོའི་ཏིང་ངེ་འཛིན་དེ་ཉིད་ཡེ་ནས་རང་བབས་ཀྱི་ཚུལ་དུ་གྲུབ་པ་ཡིན་ནོ། ། ༈ གཉིས་པ་
དེའི་འཕྲང་བསལ་བ་ནི། བདག་ལས་གཞན་དུ་སྣང་བ་འཁྲུལ་པའི་སེམས། །བསྒོམ་དང་རྩོལ་བར་འདོད་པ་འཁྲུལ་པའི་སེམས། །འཁྲུལ་པ་ཆོས་
ཉིད་རང་བཞག་མཉམ་པའི་ཞིང༌། །མི་གཡོ་གདོད་ནས་དག་པའི་རང་བཞིན་ཀློང་། །བྱ་དང་རྩོལ་མེད་བཞག་དང་མ་བཞག་མེད། །རྒྱས་འདེབས་
ཆེན་པོའི་ཏིང་ངེ་འཛིན་གྱི་གོལ་ས་ནི། བདག་ལས་གཞན་ཐ་དད་དུ་འཛིན་པ་ལྟ་བུའི་གཉིས་འཛིན་གྱིས་གུད་དུ་བཅད་དེ། ཡུལ་ཡུལ་ཅན་གཉིས། །
152



ཆོས་དབྱིངས་
༄༅། །བཟང་ངན་གཉིས། རེ་དོགས་གཉིས། སངས་རྒྱས་དང་སེམས་ཅན་གཉིས་སོགས་སོ་སོར་བཅད་ན་སྣང་བ་ཐམས་ཅད་འཁྲུལ་བའི་སེམས་
སམ་རྒྱས་འདེབས་ཀྱི་ཏིང་ངེ་འཛིན་གྱི་གོལ་ས་ཡིན་པ་དང་། བསྒོམ་བྱ་དང་སྒོམ་བྱེད་སྒོམ་མཁན་སོ་སོར་བཟུང་སྟེ་དགག་སྒྲུབ་འཛིན་ཞེན་སོགས་
ཀྱིས་རྩོལ་བར་འདོད་པ་དེ་ཡང་འཁྲུལ་བའི་སེམས་སམ་རྒྱས་འདེབས་ཀྱི་ཏིང་ངེ་འཛིན་གྱི་གོལ་ས་ཡིན་པའི་ཕྱིར། དེ་འདྲའི་འཁྲུལ་བ་ཐམས་ཅད་
ཆོས་ཉིད་རང་བཞག་རྡོ་རྗེ་སྙིང་པོའི་ཀློང་དུ་ཕན་གནོད་དང་བྲལ་བའི་མཉམ་པ་ཉིད་ཀྱི་རང་བཞིན་ལས་མ་འདས་པའི་ཞིང་དུ། ནམ་ཡང་མི་གཡོ་
བར་ཡེ་གདོད་མ་ནས་རིག་པའི་ངོ་བོ་མ་བཅོས་རང་སར་དག་པའི་རང་བཞིན་གྱི་ཀློང་དུ་རང་སར་བཞག་པ་ལས་གཞན་དུ། བྱ་བ་བྱེད་དུ་མེད་པ་
153
སུམ་བརྒྱ་ཉེར་དགུ་ མཛོད་འགྲེལ།
བྱ|



ཁང་སར་བསྟན་པའི་དབང་ཕྱུག་གི་གསུང་འབུམ། །
# དང༌། རྩོལ་བས་བསྒྲུབ་ཏུ་མེད་པ་དང་། མཉམ་པར་བཞག་དང་མ་བཞག་མེད་པར་གཉིས་མེད་གཅིག་ཏུ་རྟོགས་ན་དེ་ནི་རྒྱས་འདེབས་ཆེན་པོའི་
ཏིང་ངེ་འཛིན་གྱི་དངོས་གཞི་ཡིན། དེ་ལྟར་ཤན་འབྱེད་ཤེས་ན་འཕྲང་དང་གོལ་ས་གང་ཡང་མེད་དེ། རིག་པ་རང་གྲོལ་ལས། ཡང་དག་ཤེས་པའི་
ངོ་བོ་ལ། །བྱ་དང་བྱེད་པའི་རིག་པ་མེད། །འཛིན་པས་གོལ་བའི་རྒྱུ་ཉིད་དོ། །ཞེས་རིག་པ་རྣལ་མ་ཡང་དག་པ་ཇི་བཞིན་དུ་ཤེས་པའི་རྣལ་འབྱོར་སྒོ
པ་དེའི་ངོར་རིག་པའི་ངོ་བོ་ལ། བྱ་དང་བྱེད་པའི་ཡུལ་ལས་འདས་པའི་ཕྱིར་ན་བྱ་རྩོལ་ཅན་གྱི་རིག་པ་ཞིག་མེད་ལ། གལ་ཏེ་རྩོལ་སྒྲུབ་འཛིན་པས་
# བཅིངས་ན་གོལ་བའི་རྒྱུ་ཉིད་དོ། །ཞེས་སོ། ། ༈ གཉིས་པ་རང་གནས་ཆེན་པོའི་ཏིང་ངེ་འཛིན་ལ་ལྟ་སྒོམ་སྤྱོད་འབྲས་ལས་འདས་པའི་ལྟ་སྒོམ་
154



ཆོས་དབྱིངས་
སུམ་བརྒྱ་སུམ་ཅུ་
༄༅། །སྤྱོད་འབྲས་ཀྱི་མིང་བཞིས་མཚོན་པ་ལས། དང་པོ་བལྟར་མེད་བལྟ་བ་ལས་འདས་པའི་ལྟ་བ་ནི། མི་འགྱུར་ལྷུན་གྱིས་གྲུབ་པའི་ཆོས་ཉིད་
ལ། །དམིགས་བསམ་ཚོལ་ཁྲོ་བྲལ་བའི་རང་རིག་གིས། །ཡང་ཡང་བལྟས་ན་བལྟ་རུ་མེད་པ་མཐོང་། །བལྟར་མེད་རིག་པ་སྤྱི་བླུགས་ལྟ་བ་ཡིན།
དུས་གསུམ་འཕོ་འགྱུར་མེད་པས་ན་མི་འགྱུར་བ་དང་། རིག་པ་རང་བྱུང་གི་ཡེ་ཤེས་མ་བཅོས་རང་བབས་ཆེན་པོར་ལྷུན་གྱིས་གྲུབ་པའི་ཆོས་ཉིད་
དེ་ལ་སེམས་ཀྱི་དམིགས་གཏད་དང་བསམ་པའི་འཕྲོ་འདུ་དགག་སྒྲུབ་ཀྱི་ཚོལ་ཁྲོ་ཐམས་ཅད་དང་བྲལ་བའི་སྤྲོས་བྲལ་ཟང་ཀ་མ་ཡིན་པས་ན། དེ་
ཎྞཾ འདྲའི་རང་རིག་གི་ངོ་བོ་བལྟ་བྱ་ལྟ་བྱེད་ཀྱི་ཚུལ་དུ་ཡ ང་ཡང་ཅི་ལྟར་བལྟས་ནའང་བལྟ་རྒྱུ་མེད་པའི་སྟོང་པ་ཉིད་དུ་མཐོང་བ་ལས་གཞན་ཅི་ཡང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
མཐོང་རྒྱུ་མེད། དེས་ན་བལྟར་མེད་ཀྱི་རིག་པ་ཐད་ཀར་ཅིག་ཆོད་དུ་སོང་བ་དེ་ད་ལྟ་ཟང་ཐལ་རྗེན་པ་ཅིག་ཆར་དུ་རྟོགས་པ་དེ་ནི་རིག་པ་སྤྱི་བླུགས་
ཀྱི་ལྟ་བ་ཡིན་ཏེ།ཀུན་བྱེད་ལས། ལྟ་བ་བསྒོམ་དུ་མེད་པའི་དོན་རྟོགས་ན། །མ་བཅོས་མཉམ་པའི་རྒྱལ་པོར་ལྷུན་གྱིས་གྲུབ། །ཅེས་སོ། །
༈ གཉིས་པ་བསྒོམ་མེད་བསྒོམ་པ་ལས་འདས་པའི་བསྒོམ་པ་ནི། མ་བསྒོམས་རིག་པ་བཏང་གཞག་བྲལ་བ་ལ། །ཡང་ཡང་བསྒོམས་ན་བསྒོམ་དུ་
མེད་པ་མཐོང་། །བསྒོམ་མེད་རིག་པ་སྤྱི་བླུགས་སྒོམ་པ་ཡིན། །བསྒོམ་མེད་བསྒོམ་པ་ལས་འདས་པའི་མ་བསྒོམས་རིག་པ་བློས་སྤྲོ་བསྡུ་བཏང་
བཞག་དང་བྲལ་བ་དེ་ལ། བསྒོམ་བྱ་སྒོམ་བྱེད་ཀྱི་ཚུལ་དུ་ཡང་ཡང་ཇི་ལྟར་བསྒོམས་ནའང་བསྒོམ་བྱ་བློ་དང་བྲལ་བས་བསྒོམ་དུ་མེད་པའི་སྟོང་པ་



ཆོས་དབྱིངས་ སུམ་བརྒྱ་སོ་གཅིག་ མཛོད་འགྲེལ།
༄༅། །ཉིད་དུ་མཐོང་བ་ལས་གཞན་ཅི་ཡང་མཐོང་རྒྱུ་མེད། དེས་ན་སྒོམ་མེད་རིག་པ་སྤྱི་བླུགས་སྒོམ་པ་སྟེ་ཚངས་སྤྲུགས་སུའམ་ཡོངས་སུ་རྫོགས་
པ་ལྷག་ལུས་མེད་པར་གདམས་པས་སྒོམ་པ་ཡིན་ཞེས་འགྲེལ་ཀྱང་ཆོག དེའི་དོན་ཡང་། ཀུན་བྱེད་ལས། སྒོམ་དང་མི་བསྒོམ་ཕྱོགས་ལ་གནས་མི་
བྱེད། །ཅེས་སྒོམ་དང་མི་བསྒོམ་གཉིས་སུ་མེད་པའི་རིག་པ་རྗེན་པ་དེ་བསྒོམ་པ་ལས་འདས་པའི་སྒོམ་པ་ཡིན་པར་བསྟན་པ་དང་། ཡང་དེ་ཉིད་
ལས། སྒོམ་དང་མི་བསྒོམ་མཁའ་ལ་རྩོད་པ་འདྲ། །ཞེས་ནམ་མཁའ་ཡོད་མེད་ཇི་ལྟར་རྩོད་ཀྱང་ནམ་མཁའ་སྤྲོས་བྲལ་ཡིན་པ་བཞིན། རང་བྱུང་།།
གཤིས་ཀྱི་ཡིན་ལུགས་ལ་སྒོམ་དང་མི་བསྒོམ་ཇི་ལྟར་བཤད་ཀྱང་དོན་ལ་སྒོམ་མི་བསྒོམ་གཉིས་སུ་མེད་པའི་སྤྲོས་བྲལ་མཉམ་པ་ཉིད་ཡིན་ཞེས་པའི་



དོན་ནོ། །ཐལ་འགྱུར་ལས། བསྒོམ་པའི་མཚན་ཉིད་སྣང་ཚུལ་ནི། མཚན་ཉིད་སྟོང་གསལ་རིག་པ་ལ། །རང་བཞིན་གང་དུ་མ་འདྲེས་པ། །གཟུང་
དང་འཛིན་པའི་མཐའ་ཟད་དང༌། །ཆོས་ཉིད་རང་ངོ་དག་པའོ། །ཞེས་སོ། ། ༈ གསུམ་པ་སྤྱད་བྱ་དང་སྤྱོད་བྱེད་ལས་འདས་པའི་ཆོས་ཉིད་ཀློང་
གསལ་ཆེན་པོའི་སྤྱོད་པ་ནི། གཉིས་མེད་བླང་དོར་བྲལ་བའི་གནས་ལུགས་ལ། །ཡང་ཡང་སྤྱད་ན་སྤྱད་དུ་མེད་པ་མཐོང་། །སྤྱད་མེད་རིག་པ་སྤྱི་
བླུགས་སྤྱོད་པ་ཡིན། །འཁོར་འདས་ཀྱི་ཆོས་ཐམས་ཅད་སོ་སོར་རྟོགས་པའི་ཤེས་རབ་ཀྱིས་གཏན་ལ་ཕབ་ཚེ་རིག་པ་ཐིག་ལེ་ཉག་གཅིག་ལས་
# གཞན་ཅི་ཡང་མེད་པར་མཐོང་། དེ་ལྟར་དོན་གྱི་ངོ་བོ་གཉིས་མེད་བླང་དོར་དང་བྲལ་བའི་གནས་ལུགས་མ་བཅོས་པའི་རིག་པ་རང་བྱུང་གི་ཡེ་
158



ཆོས་དབྱིངས་
༄༅། །ཤེས་རྗེན་པ་འདི་ལ་སྤྱད་བྱ་སྤྱོད་བྱེད་ཀྱི་ཚུལ་དུ་ཡང་ཡང་ཇི་ལྟར་སྤྱད་ནའང༌། སྤྱོད་པ་སྤྱད་དུ་མེད་པའི་སྟོང་པ་ཉིད་དུ་མཐོང་བ་ལས། །
གཞན་ཅི་ཡང་མཐོང་དུ་མེད། དེས་ན་སྤྱོད་པ་སྤྱད་དུ་མེད་པའི་རིག་སྟོང་སྤྲོས་བྲལ་མཉམ་པ་ཉིད་ཀྱི་ཁོར་ཡུག་ལས་མ་འདས་པ་དེ་ནི་སྤྱི་བླུགས་ཀྱི་
སྤྱོད་པ་ཡིན་ནོ། །
༈ བཞི་བ་བསྒྲུབ་མེད་ཡེ་གྲུབ་ཀྱི་འབྲས་བུ་ནི། ཡེ་ཟིན་རེ་དོགས་བྲལ་བའི་ལྷུན་གྲུབ་ལ། །ཡང་ཡང་བསྒྲུབས་ན་བསྒྲུབ་ཏུ་མེད་པ་མཐོང་། །
བསྒྲུབ་མེད་རིག་པ་སྤྱི་བླུགས་འབྲས་བུ་ཡིན། །དོན་ལ་སྐུ་བཞི་ཡེ་ཤེས་ལྔ་སོགས་འབྲས་བུའི་ཆོས་ཐམས་ཅད་ཡེ་ནས་ རིག་པའི་ཀློང་དུ་མ་
159
སུམ་བརྒྱ་སོ་གཉིས་ མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བསྒྲུབས་ཀྱང་གྲུབ་ཟིན་པས་ན། ད་ལྟ་འབྲས་བུ་གསར་དུ་ཐོབ་དང་མི་ཐོབ་ཀྱི་རེ་དོགས་བྲལ་བའི་མ་བཅོས་རང་བྱུང་གི་རིག་པ་ལྷུན་གྲུབ་ཆེན་པོ་
དེ་ཉིད་ལ། བསྒྲུབ་བྱ་སྒྲུབ་བྱེད་ཀྱི་ཚུལ་དུ་འབད་པ་དྲག་པོའི་སྒོ་ནས་ཡང་ཡང་ཇི་ལྟར་བསྒྲུབ་ནའང་། འབྲས་བུ་སངས་རྒྱས་ཀྱི་གོ་འཕང་དེ་ཉིད་
ཀྱང་སྤྲོས་བྲལ་མཉམ་ཉིད་ཀྱི་རིག་པ་རྗེན་པ་ལས་གཞན་ན་བསྒྲུབ་ཏུ་མེད་པར་མཐོང་བ་ནི་དོན་གྱི་འབྲས་བུ་ཡིན། དེས་ན་འབྲས་བུ་སྒྲུབ་ཏུ་མེད་
པའི་རིག་པ་ཐིག་ལེ་ཉག་གཅིག་གཞོན་ནུ་བུམ་པ་ཆོས་ཀྱི་སྐུ་དེ་ནི་སྤྱི་བླུགས་འབྲས་བུ་ཡིན་ནོ། ། ༈ གསུམ་པ་ཐོག་བབས་ཆེན་པོའི་ཏིང་འཛིན་
ཎྞཾ ནི། མཉམ་ཉིད་ངང་ལས་ཡུལ་དུ་མི་རྟོག་ཅིང་། །སེམས་སུ་མི་འཛིན་རེ་དོགས་འབྱུང་འཇུག་ནི། །ཡུལ་སེམས་མཉམ་པའི་ངང་དེར་གནས་པ་ནི། །



ཆོས་དབྱིངས་
༄༅། །ཆོས་ཉིད་ཀློང་ལ་ངང་གིས་གཡོས་པ་མེད། །མཚན་མའི་ཡུལ་ལ་ཡུལ་མེད་སྤྱི་བླུགས་གནས། །ཡེ་ནས་གཉིས་མེད་རིག་པ་སྤྱི་བླུགས་
པས། །འཁོར་འདས་དབྱེར་མེད་རྫོགས་པ་ཆེན་པོའི་ངང༌། །ཐམས་ཅད་བླང་དོར་མེད་པར་ཕྱམ་གདལ་ལོ། །དེའང་རིག་པ་མ་བཅོས་མཉམ་པ་
ཉིད་ཀྱི་ངང་ལས་འདུ་འབྲལ་མེད་པར་གནས་ཚེ་རང་བབས་བསམ་གཏན་གྱི་རང་ཐོག་ཏུ་སླེབས་པ་ཡིན་པས། དེའི་དུས་སུ་ཕྱི་ཡུལ་དུ་ཤར་བའི་
ཚོགས་དྲུག་གི་སྣང་བ་ཐམས་ཅད་མཚོ་ལ་གཟའ་སྐར་ཤར་བ་བཞིན་དུ་མ་འགགས་པར་བཀྲ་ལམ་མེར་སྣང་ཡང་། དེར་འཛིན་གྱི་ཤེས་པ་ཡུལ་དུ་
མི་འཇུག་པས་ན། ཅི་ཡང་མི་རྟོག་ཅིང་ལྷན་ནེར་གནས་པ་དང༌། རིག་པ་ཡུལ་ལ་ཤར་ཡང་ནང་སེམས་སུ་དེར་ཞེན་པས་མི་འཛིན་པར་ནང་གི་
i61
སུམ་བརྒྱ་སོ་གསུམ་ མཛོད་འགྲེལ།



ཤེས་པ་འགྱུ་དྲན་རེ་དོགས་འབྱུང་འཇུག་ཐམས་ཅད་ཞི་ནས་རང་བབས་སུ་གནས་པ་ཡིན། དེའི་དུས་སུ་གནས་ཆའི་བསམ་གཏན་དེ་བཞག་ནས།
ཡུལ་སེམས་མཉམ་པའི་ངང་དེར་གནས་པའི་སྐབས་ཀྱི་རིག་ཆ་རྗེན་པ་ས་ལེ། སང་ངེ་རྗེན་ནེ་བ་དེ་ཅར་ཕོག་ཏུ་ངོས་བཟུང་བ་ནི་དོན་གནད་གལ་
ཆེ་བ་ཐོག་བབས་ཆེན་པོའི་ཏིང་འཛིན་དངོས་ཀྱི་དོན་ཡིན། དེ་འདྲའི་ཐོག་བབས་ཆེན་པོའི་ཏིང་འཛིན་ནི་རིག་པ་ཆོས་ཉིད་ཆེན་པོའི་ཀློང་མངོན་དུ་
བྱས་པ་སྟེ་དེའི་ངང་ལས་དུས་ནམ་ཡང་རྐྱེན་གང་གིས་ཀྱང་གཡོས་པ་མེད་པ་ཞིག་དགོས། འདི་ལ་གནས་ཆའི་བསམ་གཏན་དང་འགྱུ་ཆའི་རྟོག་པ་
ཎྞཾ ལྟ་བུའི་མཚན་མའི་ཡུལ་གང་ལའང་མ་ཞེན་པས་ཐོག་བབས་ཆེན་པོའི་ཏིང་ངེ་འཛིན་ཡུལ་མེད་སྤྱི་བླུགས་ཅིག་ཆོད་དུ་གནས་པ་ཞེས་ཟེར། དེ་ལྟར་



ཆོས་དབྱིངས་
།
སུམ་བརྒྱ་སོ་བཞི་ མཛོད་འགྲེལ།
༄༅། །ཡེ་ནས་རང་དང་ལྷན་གཅིག་ཏུ་གནས་པའི་གཉིས་མེད་རིག་པ་སྤྱི་བླུགས་དངོས་ཀྱི་གནད་མ་ནོར་བ་དེ་ཉིད་ཡིན་པས། འདི་ཉིད་ཀྱི་དོན་
རྟོགས་ན་འཁོར་འདས་དབྱེར་མེད་རྫོགས་པ་ཆེན་པོའི་ངང་དུ་ཆོས་ཐམས་ཅད་བླང་དོར་མེད་པར་རིག་པ་ཐོག་བབས་ཆེན་པོའི་ཏིང་ངེ་འཛིན་དང་
དབྱེར་མེད་ཕྱུམ་གཅིག་མཉམ་པར་གདལ་ལོ། ། ༈ བཞི་བ་དེ་ལྟར་རང་གནས་དང་རང་ཤར་གཉིས་ལ་བཟང་ངན་མེད་པར་བསྟན་པ་ནི། དངོས་
དང་དངོས་མེད་དབྱིངས་སུ་མཉམ་པ་དང་། །སངས་རྒྱས་སེམས་ཅན་དབྱིངས་སུ་མཉམ་པ་དང༌། །ཀུན་རྫོབ་དོན་དམ་དབྱིངས་སུ་མཉམ་པ་དང༌། །
སྐྱོན་དང་ཡོན་ཏན་དབྱིངས་སུ་མཉམ་པ་དང་། །མཐོ་དམན་ཕྱོགས་མཚམས་དབྱིངས་སུ་མཉམ་པའི་ཕྱིར། །རང་བྱུང་ངང་ལས་རོལ་བ་ཅི་ཤར་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཡང་། །ཤར་བའི་དུས་ན་མཉམ་ཤར་བཟང་ངན་མེད། །དེ་ལ་བླང་དོར་གཉེན་པོས་བཅོས་ཅི་དགོས། །གནས་པའི་ཚེ་ན་མཉམ་གནས་བཟང་ངན་
མེད། །ད་ལྟ་སེམས་ལས་གང་བྱུང་རང་ཞིར་གློད། །གྲོལ་བའི་ཚེ་ན་མཉམ་གྲོལ་བཟང་ངན་མེད། །དྲན་པའི་རྗེས་ལ་དགག་སྒྲུབ་འཕྲོ་མ་མཐུད། །
དེའང་དངོས་པོ་ཀུན་རྫོབ་སྣང་བའི་ཆོས་དང་དངོས་མེད་དོན་དམ་སྟོང་པའི་ཆོས་གཉིས་ཀ་སྣང་སྟོང་གཉིས་སོ་སོར་དབྱེར་མེད་པར་རིག་པ་ཆོས་
ཉིད་ཆེན་པོའི་དབྱིངས་སུ་མཉམ་པ་ཉིད་ཡིན་པ་དང་། དེ་བཞིན་དུ་མ་འཁྲུལ་པའི་སངས་རྒྱས་ཞེས་བཟང་པོ་ཞིག་དང་། འཁྲུལ་བའི་སེམས་ཅན་
# ཞེས་ངན་པ་ཞིག་སྟེ། འཁྲུལ་དང་མ་འཁྲུལ་ཞེས་སོ་སོར་དབྱེར་མེད་རིག་པ་ཡེ་གྲོལ་བྱང་ཆུབ་ཆེན་པོའི་དབྱིངས་སུ་མཉམ་པ་ཉིད་ཡིན་པ་དང་།



ཆོས་དབྱིངས་
སུམ་བརྒྱ་སོ་ལྔ་
༄༅། །ཀུན་རྫོ་བ་རྫུན་པའི་ཆོས་དང༌། དོན་དམ་བདེན་པའི་ཆོས་ཞེས་བདེན་རྫུན་གཉིས་སོ་སོར་དབྱེར་མེད་པར་རིག་པ་ཡེ་འབྱམས་བྱང་ཆུབ་
ཆེན་པོའི་དབྱིངས་སུ་ཡེ་ནས་མཉམ་པ་ཉིད་ཡིན་པ་དང་། ངན་པའི་སྐྱོན་དང་བཟང་པོའི་ཡོན་ཏན་གཉིས་ལ་བཟང་ངན་ཞེས་སོ་སོར་འབྱེད་དུ་མེད་
པར་རིག་པ་ཡེ་མཉམ་ཆོས་ཉིད་ཆེན་པོའི་དབྱིངས་སུ་མཉམ་པ་ཉིད་དང་། མཐོ་དམན་སྟེང་འོག་ཕྱོགས་དང་ཕྱོགས་མཚམས་ཞེས་སོ་སོར་བློས་སྒྲོ་
བཏགས་པ་ཙམ་མ་གཏོགས་དོན་ལ་ཕྱོགས་མེད་ཕྱོགས་དང་བྲལ་བའི་རིག་སྟོང་ཀ་དག་སྤྲོས་བྲལ་གྱི་དབྱིངས་སུ་མཉམ་པ་ཉིད་ཡིན་པའི་ཕྱིར་ན།
རང་བྱུང་རིག་པའི་ངང་ལས་རྩལ་དང་རོལ་བ་བཟང་ངན་ཅི་ཤར་ན་ཡང་། དཔེར་ན་རྒྱ་མཚོ་ཆེན་པོ་གཡོ་འགུལ་མེད་པ་དང༌། དེའི་རྦ་རླབས་སུ་
མཛོད་འགྲེལ།



གཡོ་བ་གཉིས་ཀ་བཟང་ངན་མེད་པར་རྒྱ་མཚོ་ཆེན་པོའི་དབྱིངས་སུ་མཉམ་པ་བཞིན་ནོ། །དེས་ན་འཁོར་འདས་ཀྱི་ཆོས་ཐམས་ཅད་རིག་པ་སྤྲོས་
བྲལ་མཉམ་པ་ཆེན་པོའི་དབྱིངས་སུ་མ་སྐྱེས་པ་ཡང་མཉམ་པ་ཡིན་པ་དང༌། མ་སྐྱེས་བཞིན་དུ་མི་འགག་པར་སྣང་ཙམ་དུའང་མཉམ་པ་དང༌། སྣང་
ཡང་མེད་པ་གསལ་སྣང་སྟོང་གཟུགས་ཀྱི་རོལ་བ་ཡིན་པ་ལའང་མཉམ་པ་ཉིད་ཡིན་པ་དང༌། དེ་བཞིན་དུ་རིག་པ་རང་མལ་དུ་གནས་པ་དང༌། །
འཆར་བ་གཉིས་ལ་བཟང་ངན་མེད་དེ། རིག་པའི་རང་གདངས་མངོན་དུ་གྱུར་ཏེ་མི་གཡོ་བར་བཞུགས་པ་དང༌། རྩལ་ཡུལ་ཐོག་ཏུ་འཕྲོས་ནས་
# བཞེངས་བར་སྣང་བ་ཙམ་ལས། དོན་ལ་གཡོ་མ་མྱོང་བ་ཉིད་ཡིན་ཏེ། རྡོ་རྗེ་གུར་ལས། ཇི་སྲིད་སེམས་ལས་རྣམ་འཕྲོས་པ། །དེ་སྲིད་མགོན་པོའི་
i66



ཆོས་དབྱིངས་
སུམ་བརྒྱ་སོ་དྲུག་
༄༅། །བདག་ཉིད་དེ། །ཆུ་དང་རླབས་དག་གཞན་ཡིན་ནམ། །ཞེས་ཇི་སྲིད་དོན་དམ་བྱང་ཆུབ་སེམས་ཀྱི་ངོ་བོ་ཆོས་ཉིད་ངང་ལས་མ་གཡོས་
བཞིན་དུ་དེའི་རྩལ་ལས་རྣམ་པར་རྟོག་པ་ཇི་ལྟར་འཕྲོས་པ་དེ་སྲིད་དུ། མགོན་པོའི་བདག་ཉིད་ཅན་ནམ་རིག་པའི་བདག་ཉིད་ཅན་ཡིན་པའི་ཕྱིར་
ན། ཆུ་དང་རླབས་གཉིས་སོ་སོར་སྣང་ཡང་དོན་ལ་ཆུ་ལས་མ་གཡོས་པ་བཞིན་དུ་རིག་པའི་ངང་ལས་མ་གཡོས་ན་རྩལ་ངོ་བོའི་ངང་ལ་རང་ཐིམ་དུ་
འགྲོ་བའི་ཕྱིར་རོ། །དེས་ན་རིག་པ་ཆོས་དབྱིངས་ཆེན་པོའི་རོལ་བ་ལས་ཤར་བའི་དག་དང་མ་དག་གི་སྣང་བ་ཐམས་ཅད་ཤར་བའི་དུས་ནཱ་རིག་པ་
གཅིག་གི་ཀློང་ལས་མཉམ་ཤར་ཡིན་པ་ལ་བཟང་ངན་སྤུ་ཙམ་མེད་པས་ན། དེ་ལ་བླང་དོར་གཉེན་པོས་བཅོས་ཅི་ལ་དགོས་ཏེ་གང་ཤར་ཐམས་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
ཅད་རིག་པ་ཁྱབ་གདལ་ཡངས་པའི་ངང་དུ་མ་བཅོས་པར་ཞོག་ཅིག དེ་བཞིན་དུ་རིག་པའི་ཀློང་ལས་ཤར་བའི་དག་དང་མ་དག་གི་སྣང་ བ་འདི་
དག་བར་དུ་གནས་པའི་ཚེ་ནའང་རིག་པ་གཅིག་གི་ཀློང་དུ་བཟང་ངན་བསལ་བཞག་མེད་པར་མཉམ་གནས་ཡིན་པ་ལ། བཟང་ངན་རྡུལ་ཆ་ཙམ་
ཡང་མེད་པས་ན། ད་ལྟ་སེམས་ལས་བཟང་ངན་དང༌། དག་མ་དག་གི་སྣང་བ་ཐམས་ཅད་གང་བྱུང་བཅོས་བསླད་མེད་པར་རང་བབས་སུ་ཞོག་
དང༌། དཔེར་ན་ལན་ཚྭ་ཆུར་ཞུ་བ་བཞིན་དུ་རང་ཞིར་འགྲོ་བས་ན་རང་སར་གློད་ཅིག ཡང་རིག་པའི་ཀློང་ལས་ཤར་བའི་བཟང་ངན་གྱི་སྣང་བ་
# ཐམས་ཅད་མཐར་གྲོལ་བའི་ཚེ་ནའང་རིག་པ་གཅིག་གི་ཀློང་དུ་མ་བཅོས་རང་སར་བཞག་ན་ཐམས་ཅད་མཉམ་གྲོལ་ཆེན་པོའི་རང་བཞིན་ཡིན་པ་
i68



ཆོས་དབྱིངས་
སུམ་བརྒྱ་སོ་བདུན་ མཛོད་འགྲེལ།
༄༅། །ལའང་བཟང་ངན་སྤུ་ཙམ་མེད་དེ་དྲུན་པའི་རྗེས་ལ་འབྲང་ནས་སྔོན་བསུ་རྗེས་སྙེགས་སོགས་དགག་སྒྲུབ་ཀྱིས་འཕྲོ་མུ་མཐུད་པར། རང་།
གྲོལ་མཉམ་པ་ཆེན་པོའི་ངང་དུ་ཞོག་དང་གཉིས་མེད་ཐིག་ལེ་ཉག་གཅིག་ཏུ་གྲོལ་ལོ། །དེས་ན་མཉམ་པར་བཞག་མ་བཞག་གི་དམིགས་གཏད་
འཛིན་ཞེན་ཐམས་ཅད་དོར་དགོས་ཏེ། ཀུན་བྱེད་ལས། མ་ལུས་སྐྱེ་མེད་རྣམ་དག་ཏིང་འཛིན་ཏེ། །སྒོམ་དང་མི་བསྒོམ་རྐྱེན་ལ་རག་མ་ལུས། །
བསྒོམ་བྱ་ཇི་ལྟར་སྣང་བའི་ཆོས་རྣམས་ཀུན། །གང་དུ་ཇི་ལྟར་བཞག་པའི་ཚུལ་མེད་པར། །མ་བཙལ་རང་སར་བཞག་ན་བསྒོམ་པ་ཡིན། །ཞེས་
གསུངས་པས་ན། མ་བཅོས་རང་བྱུང་གི་སྒོམ་པ་ནི། སྒོམ་དང་མི་བསྒོམ་སོགས་ཀྱི་སྤྲོས་པ་དོར་ནས་བསྒོམ་བྱ་བློ་དང་བྲལ་བ་ཞིག་དགོས་སོ། ། ། །



ཁང་སར་བསྟན་པའི་དབང་ཕྱུག་གི་གསུང་འབུམ། །
༈ ལྔ་བ་དེ་དག་གི་དོན་ཆོས་ཉིད་མཉམ་པ་ཆེན་པོར་བསྡུ་བ་ནི། ཐམས་ཅད་གཞི་ཀློང་བྱང་ཆུབ་སེམས་ཉིད་ལས། །རྩལ་དང་རོལ་པའི་འཆར་
ཚུལ་མ་ངེས་པས། །མཉམ་པར་ཤར་ཡང་གདོད་མའི་ཀློང་ནས་ཤར། །མི་མཉམ་ཤར་ཡང་མཉམ་པའི་དབྱིངས་ནས་ཤར། །མཉམ་པར་གནས་
ཀྱང་རང་བཞག་ཆོས་ཉིད་ངང༌། །མི་མཉམ་གནས་ཀྱང་མཉམ་པའི་དབྱིངས་ན་གནས། །མཉམ་པར་གྲོལ་ཡང་རང་བྱུང་ཡེ་ཤེས་ཀློང༌། །མི་མཉམ་
གྲོལ་ཡང་མཉམ་པའི་དབྱིངས་སུ་གྲོལ། །དེའང་སྣང་སྲིད་འཁོར་འདས་བཟང་ངན་དག་མ་དག་སོགས་ཐམས་ཅད་གཞི་རིག་པའི་ཀློང་དོན་དམ་
# བྱང་ཆུབ་སེམས་ཉིད་ལས་མ་གཡོས་བཞིན་དུ་ཐུགས་རྗེའི་རྩལ་དང་རྩལ་ལས་འཆར་སྒོ་མ་འགགས་པར་རོལ་པའི་ཚུལ་དུ་འཆར་ཚུལ་མ་ངེས་



ཆོས་དབྱིངས་ སུམ་བརྒྱ་སོ་བརྒྱད་ མཛོད་འགྲེལ།
༄༅། །པས་ན། དེའི་རྣམ་པར་གང་ཤར་ནའང་དེ་དག་མཉམ་ཉིད་ཡེ་ཤེས་ཆེན་པོའི་རོལ་བར་ངོས་ཟིན་ཏེ་མཉམ་པར་ཤར་ཡང་གདོད་མའི་སྟོང་
ཆེན་རིག་པའི་ཀློང་ནས་ཤར་བ་མ་གཏོགས་གཞན་དུ་མ་གྲུབ་པ་དང་། མི་མཉམ་པར་ཐ་དད་དུ་བཟུང་ནས་ཤ ར་ན་ཡང་། དོན་ལ་རིག་པ་མཉམ་
ཉིད་ཡངས་པའི་དབྱིངས་ནས་ཤར་བས་ན་ཁྱད་པར་སྤུ་ཙམ་ཡང་མེད་པ་དང་། དེ་བཞིན་དུ་སྐུ་བཞི་ཡེ་ཤེས་ལྔ་སོགས་མྱ་ངན་ལས་འདས་པའི་ཆོས་
དང་། དུག་ལྔ་སོགས་འཁོར་བའི་ཆོས་ཁམས་འདི་དག་མཉམ་པར་གནས་ཀྱང་རང་བཞག་ཆོས་ཉིད་ཡངས་པ་ཆེན་པོའི་ངང་དུ་མཉམ་པ་ཉིད་
ཡིན་པ་དང༌། མི་མཉམ་པར་གནས་ཀྱང་རང་བཞག་ཆོས་ཉིད་ཡངས་པ་ཆེན་པོའི་མཉམ་པའི་དབྱིངས་ལས་གཡོ་མ་མྱོང་བར་གནས་པ་དང་།



ཁང་སར་བསྟན་པའི་དབང་ཕྱུག་གི་གསུང་འབུམ། །
མདོར་ན་ཆོས་ཐམས་ཅད་ལ་བཟང་ངན་ཡོད་པ་ལྟར་ཤར་བའམ། མེད་པ་ལྟར་ཤར་ནའང་འདྲ་སྟེ་མཉམ་པ་ཉིད་ཡིན། བཟང་ངན་ཡོད་པ་ལྟར་
གནས་ཀྱང་རུང༌། མེད་པ་ལྟར་གནས་ཀྱང་རུང་མཉམ་པའི་ཆོས་ཉིད་ཡིན། དེ་བཞིན་དུ་ཆོས་ཐམས་ཅད་བཟང་ངན་མེད་པར་མཉམ་པར་རྟོགས་
ནས་གྲོལ་ན་ཡང་རང་བྱུང་ཡེ་ཤེས་མཉམ་ཉིད་ཆེན་པོའི་ཀློང་དུ་གྲོལ་བ་དང༌། བཟང་ངན་ཡོད་པ་ལྟར་མི་མཉམ་པའི་ཚུལ་དུ་གྲོལ་བར་སྣང་ན་ གླུ
ཡང་ཆོས་དབྱིངས་ཡངསཾ་པའི་ཕོ་བྲང་ངམ་མ་སྐྱེས་མཉམ་རྫོགས་ཡངས་པའི་དབྱིངས་གཅིག་པུའི་ཀློང་དུ་གྲོལ་བ་ཡིན། དཔེར་ན་རྨི་ལམ་གྱི་ཡུལ་
སྣང་ཐམས་ཅད་གཉིད་གཅིག་གི་ཀློང་དུ་སྡུད་ཅིང་འགག་བསྡམས། ནམ་མཁའི་གཟའ་སྐར་ཐམས་ཅད་ནམ་མཁའ་གཅིག་གི་ཀློང་དུ་སྡུད་ཅིང་



ཆོས་དབྱིངས་
སུམ་བརྒྱ་སོ་དགུ་
༄༅། །འགག་བསྡམས། ཆུ་ནང་གི་ཟླ་གཟུགས་ཐམས་ཅད་ཆུ་གཅིག་གི་ཀློང་དུ་སྡུད་ཅིང་འགག་བསྡམས། འཁོར་འདས་ཀྱི་ཆོས་ཐམས་ཅད་རིག་
པ་གཅིག་གི་ཀློང་དུ་སྡུད་ཅིང་འགག་བསྡམས་པ་ནི། རིག་པ་རང་གྲོལ་ལས། དཔེར་ན་ནམ་མཁའ་སྟོང་པ་ཡི། །ངང་དུ་ཉི་ཟླ་སྡུད་པ་བཞིན། །
ཆོས་ཀྱི་ཕོ་བྲང་ཡངས་པ་རུ། །སྣ་ཚོགས་ཡེ་ཤེས་རོལ་པ་སྡུད། །ཡང་དག་དོན་གྱི་ཀློང་ཡངས་སུ། །རིག་པ་སྟོང་པའི་ཡེ་ཤེས་སྡུད། །ཅེས་སོ། །དེ་
ལྟར་སྒོམ་པ་ལས་འདས་པའི་བཞག་ཐབས་ཏིང་ངེ་འཛིན་གྱི་ཡན་ལག་དང་བཅས་པ་བསྟན་ཟིན་ཏོ། ། ༈ དྲུག་པ་མདོ་ཆིངས་ངེས་པས་འགག་
# བསྡམས་པ་ལ་རང་གནད་ངེས་པའི་རྣམ་གྲངས་ཉི་ཤུ་རྩ་གཉིས་ཡོད་པ་ལས། དང་པོ། དབྱིངས་ལ་ཡེ་མཉམ་ཡངས་པ་ཆེན་པོར་འགག་བསྡམས་



ཁང་སར་བསྟན་པའི་དབང་ཕྱུག་གི་གསུང་འབུམ། །
པ་ནི། ཐམས་ཅད་ཡེ་མཉམ་རང་བྱུང་རིག་པ་ལ། །ཤར་དང་མ་ཤར་དབྱིངས་ལ་ཡེ་ནས་མེད། །གནས་དང་མི་གནས་དབྱིངས་ལ་ཡེ་ནས་མེད། །
གྲོལ་དང་མ་གྲོལ་དབྱིངས་ལ་ཡེ་ནས་མེད། །དེའང་འཁོར་འདས་ཀྱི་ཆོས་ཐམས་ཅད་ཡེ་གདོད་མ་ནས་མཉམ་ཉིད་ཆོས་ཀྱི་དབྱིངས་རང་བྱུང་རིག་
པ་ཆེན་པོའི་ངང་ལས་གཡོ་མ་མྱོང་བའི་ཕྱིར། རིག་པའི་ངང་དུ་འགག་ཡེ་བསྡམས་ཀྱི་ཚུལ་དུ་ཡོད་པས་ན། ད་ལྟ་ཚོགས་དྲུག་བཟང་ངན་གྱི་སྣང་བ་ རྒྱུ
ཤར་བ་དང་མ་ཤར་བ་གཉིས་ལ་ཁྱད་པར་མེད་པར་ཆོས་ཀྱི་དབྱིངས་ལ་ཡེ་ནས་ཤར་མ་མྱོང་ལ། མ་ཤར་ཡང་མ་མྱོང་། ཡོད་མ་མྱོང་ལ་མེད་ཀྱང་
# མ་མྱོང་བར། ཤར་མ་ཤར་དང་ཡོད་མེད་སོགས་དབྱེ་བསལ་མེད་པར་གཉིས་མེད་མཉམ་པ་ཆེན་པོའི་ངང་དུ་འགག་ཡེ་ནས་བསྡམས་ཟིན་ཏོ། །དེ་



ཆོས་དབྱིངས་
སུམ་བརྒྱ་བཞི་བཅུ་ མཛོད་འགྲེལ།
༄༅། །བཞིན་དུ་རིག་པ་དང་། དེའི་རྩལ་དང་སྣང་སེམས་ཐམས་ཅད་ཡེ་ནས་ཡོད་མེད་སོགས་ཀྱི་སྤྲོས་པ་དང་བྲལ་བས་ན། དང་པོ་ཤར་དང་མ་
ཤར་མེད་པ་བཞིན་དུ་བར་དུ་གནས་པ་དང་མི་གནས་གཉིས་ལ་ཁྱད་པར་མེད་པར། རིག་པ་ཆོས་ཀྱི་དབྱིངས་ལ་ཡེ་ནས་གནས་མ་མྱོང་། མི་
གནས་མ་མྱོང་། སྣང་མ་མྱོང་། སྟོང་མ་མྱོང་། སྤྲོས་བྲལ་མཉམ་རྫོགས་ཆེན་པོའི་ངང་དུའང་མི་གནས་པའི་ཡེ་ཤེས་ལས་མ་འདས་པའོ། །དེ་བཞིན་
དུ་གྲོལ་བ་སངས་རྒྱས་དང་མ་གྲོལ་བའི་སེམས་ཅན་ཞེས་པའང་མེད་དེ། རིག་པ་ཆོས་ཀྱི་དབྱིངས་ལ་ཡེ་ནས་འཁོར་བ་མེད། འདས་པ་མེད། །
གྲོལ་མ་མྱོང་། འཁྲུལ་མ་མྱོང་། གཞི་བྲལ་ནམ་མཁའ་ལྟར་ཡེ་ནས་དག་ཟིན་པས་ན། རིག་པ་དང་དེའི་རྩལ་དང་སྣང་སེམས་ཀྱི་རོལ་བ་ཐམས་



ཁང་སར་བསྟན་པའི་དབང་ཕྱུག་གི་གསུང་འབུམ།
ཅད་ཡོད་མེད་ཀྱི་མཐའ་ལས་འདས་པས་གང་ཡང་ཡིད་ལ་མི་བྱེད་པའི་ངང་དུ་འབྱམས་ཀླས་ཏེ་ཆོས་ཟད་བར་མེད་ཆེན་པོ་འགག་ཡེ་བསྡམས་
མཉམ་པ་ཉིད་དོ། ། ༈ གཉིས་པ་སྦྲུལ་མདུད་ལྟར་རང་གྲོལ་རང་ཡལ་དུ་འགག་བསྡམ་པ་ནི། མི་གཡོ་མཉམ་པ་ཆེན་པོའི་རིག་པ་ལ། །ཤར་བའི་
དུས་ན་རང་ཤར་རང་ས་ཟིན། །གནས་པའི་དུས་ན་རང་གནས་རང་ས་ཟིན། །གྲོལ་བའི་དུས་ན་རང་གྲོལ་རང་ས་ཟིན། །དེའང་དུས་གསུམ་དུ་འཕོ་
འགྱུར་མེད་པའི་ཕྱིར་ན་མི་གཡོ་ཞིང་། འཁོར་འདས་མཉམ་པ་ཆེན་པོའི་རིག་པ་རྗེན་པ་དེ་ཉིད་ཀྱི་ཀློང་ལ། བཟང་ངན་སོགས་གང་ཞིག་ཤར་ཡང་
ཤར་བའི་རང་དུས་ན་རིག་པ་རྗེན་པ་རང་གི་ཀློང་ནས་ཤར་བ་ཡིན་པར་ངོས་ཟིན། ཤར་བ་དེ་ཉིད་རིག་པ་རྗེན་པ་རང་དང་གཉིས་སུ་མེད་པར་



ཆོས་དབྱིངས་
སུམ་བརྒྱ་ཞེ་གཅིག་ མཛོད་འགྲེལ།
༄༅། །ཐག་ཆོད། དེའི་སྟོབས་ཀྱིས་གང་ཤར་ཡང་སྤང་བླང་མེད་པར་རིག་པ་ཆོས་སྐུའི་དབྱིངས་ཀ་དག་རྗེན་པར་གནས་ཏེ་དེའི་ངང་དུ་འདུ་
འབྲལ་མེད་པར་རང་ཤར་རང་གྲོལ་བ་དེ་ལ་རང་ས་ཟིན་པ་སྟེ། རང་ཤར་དུས་ཉིད་ནས་ཤར་བ་རིག་པར་གྲོལ་བ་ལ་འགག་བསྡམ་དགོས། དེ་
བཞིན་དུ་གནས་པའི་རང་དུས་ཉིད་ནས་རིག་པ་རྗེན་པར་རང་གི་ཀློང་དུ་རང་གནས་པ་ཡིན་པར་ངོས་ཟིན། གནས་པ་དེ་ཉིད་རིག་པ་རྗེན་པ་རང་ E
དང་གཉིས་སུ་མེད་པར་ཐག་ཆོད། ཇི་ལྟར་གནས་ཀྱང་སྤང་བླང་མེད་པར་རིག་པ་ཆོས་སྐུའི་དབྱིངས་ཀ་དག་རྗེན་པར་གནས་ཏེ། དེའི་ངང་དུ་འདུ་
འབྲལ་མེད་པར་རང་གནས་རང་གྲོལ་དེ་ཉིད་དུ་རང་ས་ཟིན་པ་ཡིན་ནོ། །རང་གནས་དུས་གནས་ས་རིག་པ་རྗེན་པར་འགག་བསྡམས། དེ་ནས་



| ཁང་སར་བསྟན་པའི་དབང་ཕྱུག་གི་གསུང་འབུམ། །
གྲོལ་བའི་དུས་ནཱའང་གྲོལ་ས་དེ་རིག་པ་རྗེན་པ་རང་གི་ཀློང་དུ་རང་ གྲོལ་བར་ངོས་ཟིན་ཅིང་ཐག་ཆོད། ཇི་ལྟར་གྲོལ་ཡང་རིག་པ་ཆོས་སྐུའི་
དབྱིངས་ཀ་དག་རྗེན་པ་དེའི་ངང་དུ་འདུ་འབྲལ་མེད་པར་གྲོལ་བ་དེ་ནི་རང་ས་ཟིན་པ་ཡིན་ནོ། ། ༈ གསུམ་པ་ཡེ་གྲོལ་རྩ་བ་དང་བྲལ་བར་འགག་
བསྡམ་པ་ནི། མི་འགྱུར་སྤྲོས་དང་བྲལ་བའི་རིག་པ་ལ། །ཤར་བ་ཡེ་ཤར་གནས་པ་ཡེ་གནས་ལ། །གྲོལ་བ་ཡེ་གྲོལ་ནམ་མཁའི་རང་བཞིན་ནོ། །
རིག་པ་དུས་གསུམ་དུ་འཕོ་འགྱུར་མེད་པས་ན་མི་འགྱུར་བ་དང་། ཡོད་མེད་ཡིན་མིན་སོགས་སྤྲོས་པའི་མཐའ་བརྒྱད་དང་བྲལ་བའི་རིག་པ་རང་གི་
# ངོ་བོ་ལ། ཤར་གནས་གྲོལ་གསུམ་ཞེས་པ་ཡེ་ནས་ཡོད་མ་མྱོང་ནའང་། ད་ལྟ་ཡོད་པར་སྣང་བ་ནི་དཔེར་ན་ད་ལྟ་སྨིག་རྒྱུ་ཆུར་སྣང་ནས་འཁྲུལ་



ཆོས་དབྱིངས་
སུམ་བརྒྱ་ཞེ་གཉིས་ མཛོད་འགྲེལ།
༄༅། །ནའང༌། སྨིག་རྒྱུའི་སྟེང་དུ་ཡེ་ནས་ཆུ་ཞིག་གྲུབ་མ་མྱོང་པ་དང་འདྲ། ད་ལྟ་སྨིག་རྒྱུ་ཆུར་འཁྲུལ་བའི་རང་དུས་འདིར་དཔྱད་ན། སྨིག་རྒྱུ་འདི
ཡེ་ནས་ཆུར་གྲུབ་མ་མྱོང་བ་དང༌། ད་ལྟ་ཆུར་སྣང་ནའང་ཡེ་ནས་ཆུ་མ་ཡིན་པ་དང༌། ཡེ་ནས་ཆུ་ཡིན་པ་ལས་གྲོལ་ཟིན་པ་བཞིན་དུ་ཆོས་ཁམས་རྒྱ་
མཚོའི་སྣང་བ་འདི་དག་རང་ཅག་ལ་ཡོད་ཡོད་ལྟར་སྣང་ཡང་། སྨིག་རྒྱུ་ཆུར་གྲུབ་གྲུབ་ཡོད་ཡོད་ལྟར་སྣང་བ་དང་འདྲའོ། །དེ་ལྟར་ཆོས་ཐམས་ཅད་ གླུ
ཡོད་མ་མྱོང་བ་དང་། ཆོས་ཐམས་ཅད་ཡེ་ནས་ཆོས་མ་ཡིན་པའི་ཕྱིར། ཆོས་ཡིན་པ་ལས་ཡེ་ནས་གྲོལ་ཟིན་པ་ཡིན། དེའི་ཕྱིར་ཆོས་ཐམས་ཅད་ཡེ་
《གྲོལ་ཡིན་ཞེས་པའི་དོན་ནོ། །དེ་ལྟར་ཕྱི་སྣང་བ་དང་། ནང་ཤེས་པ་སོགས་ཇི་ལྟར་སྣང་བ་འདི་དག་ཀུན་ཀྱང་དང་པོ་སྐྱེ་མ་མྱོང་ཞིང་སྐྱེ་བའི་རྒྱུས་



ཁང་སར་བསྟན་པའི་དབང་ཕྱུག་གི་གསུང་འབུམ།
སྟོངས་པས་ན། སྐྱེ་བ་ལྟར་ཤར་བ་འདི་དག་ཀྱང་ཡེ་ནས་སྐྱེ་མ་མྱོང་། ཤཱར་མ་མྱོང་བའི་ཡེ་གྲོལ་ཆེན་པོར་ཐག་བཅད། བར་དུ་ཤེས་པའི་ངོ་ལ་
གནས་པ་ལྟར་སྣང་ཡང་ཡེ་ནས་གནས་པའི་ཆོས་ཀྱིས་སྟོངས་པས་གནས་མ་མྱོང་བས་ན། མེད་པ་གསལ་སྣང་འདི་ཡང་མི་བདེན་པར་རྫུན་པའི་
བདག་ཉིད་ཅན་ཡིན་པའི་ཕྱིར་ན་གནས་པའི་འཕྲང་བསལ། མཐར་འགགས་ནས་གྲོལ་བ་ལྟར་སྣང་བ་དེ་ཡང་དོན་ལ་འགགས་པ་དང་གྲོལ་བ་ ནི
རང་གི་ངོ་བོར་ཡེ་ནས་གྲོལ་བའི་ཆོས་ཀྱིས་སྟོངས་པའི་ཕྱིར་གྲོལ་མ་མྱོང་པ་ཡིན་པས་ན། ཤར་གནས་གྲོལ་གསུམ་ཡོད་མ་མྱོང་བའི་ཡེ་གྲོལ་རྩ་བ་
# དང་བྲལ་བར་འགག་བསྡམས་པའོ། །དཔེར་ན་སྨིག་རྒྱུའི་ཆུ་ཡོད་མ་མྱོང་ན། སྨིག་རྒྱུའི་ཆུ་དེ། དང་པོ་སྐྱེ་བ་དང་བར་དུ་གནས་པ། ཐ་མ་འགག་པ་



ཆོས་དབྱིངས་ སུམ་བརྒྱ་ཞེ་གསུམ་ མཛོད་འགྲེལ།
༄༅། །གསུམ་ཆར་མི་སྲིད་པའི་ཕྱིར་རོ། །དེས་ན་སྨིག་རྒྱུའི་ཆུ་དེ་ཆུ་མ་ཡིན་པས་ན། སྨིག་རྒྱུ་ཆུ་ཡིས་སྟོངས་པ་དང་། ཆུ་ཡིན་པ་ལས་ཡེ་ནས་གྲོལ་
ཟིན་པ་ལྟར། ཆོས་ཐམས་ཅད་ཀྱང་ཡེ་ནས་མེད་པ་དང་ཡེ་ནས་ཡོད་པས་སྟོངས་པ་དང༌། ཡོད་པ་ལས་གྲོལ་ཟིན་པས་ཡེ་གྲོལ་ནམ་མཁའི་རང་
བཞིན་ཡིན་ནོ། །ཆོས་ཐམས་ཅད་ཡེ་གྲོལ་ཡིན་ན། ད་ལྟ་གཉེན་པོས་བསྐྱར་ནས་ཡང་གྲོལ་མི་དགོས་ཏེ། མུ་ཏིག་ཕྲེང་བ་ལས། འབད་པས་གྲོལ་
བ་མ་ཡིན་ཏེ། །ཡེ་ཉིད་ནས་ནི་གྲོལ་བར་གནས། །ཞེས་སོ། །དེ་དག་ལག་ལེན་དུ་འགག་བསྡམས་པ་དངོས་ནི། ཁྱུང་ཆེན་ལས། མཚན་མ་ཡེ་དག་
ཎྞཾ ཡོངས་སུ་གྲོལ་བའི་གཞི། འབད་མེད་བྱ་བྲལ་བློ་ཡི་གེགས་བསལ་ཏེ། །ཐུག་འཕྲད་རྣམ་གསུམ་ཡུལ་ལ་རོལ་བའི་འགག །གང་ཤར་མ་ཡེངས་



ཁང་སར་བསྟན་པའི་དབང་ཕྱུག་གི་
ཡུལ་སེམས་བར་དུ་བསྡམས། །ཞེས་དངོས་པོ་མཚན་མར་འཛིན་པ་ཐམས་ཅད་ཡེ་ནས་དག་པ་དེ་ནི་ཆོས་ཐམས་ཅད་ཡོངས་སུ་གྲོལ་བའི་གཞི་
ཡིན། འབད་མེད་བྱ་བྲལ་ཡེ་གྲོལ་ཆེན་པོར་གདེང་ཟིན་པར་འདོད་ན། ད་ལྟ་མཚན་འཛིན་ཅན་གྱི་བློ་ཡི་གེགས་ཐམས་ཅད་བསལ་དགོས། ཚུལ་
ཇི་ལྟར་བསལ་དགོས་ན། ཕྱི་ཡུལ་ལྔ་ལ་ནང་ཤེས་པ་ལྔའི་ཐུག་འཕྲད་དུ་ཤར་དུས་ཤེས་པ་མི་དགག་ཡུལ་ལ་མི་དཔྱོད་པར་ཡུལ་སེམས་བར་དེར་ སྒྱུ
རིག་པ་ཐུག་འཕྲད་ཟང་ཀ་རྗེན་པ་ཕྱལ་བ་སེང་སེང་དུ་སོང་ན་ཐུག་འཕྲད་རྣམ་གསུམ་སྐབས་ཀྱི་ཡུལ་ལ་རོལ་པའི་འགག་བསྡམ་ཚུལ་ཡིན། མདོར་
# ན་ཕྱི་ཡུལ་དང༌། ནང་ཤེས་པ་གཉིས་ཐུག་འཕྲད་སྐབས་རིག་པ་རྗེན་པའི་ངང་དུ་ཡུལ་དང་། སེམས་དང༌། རིག་པ་གསུམ་ག་གཉིས་མེད་དུ་འདྲེས་



ཆོས་དབྱིངས་
སུམ་བརྒྱ་ཞེ་བཞི་
༄༅། །པ་ནི། གང་ཤར་ཡང་མ་ཡེངས་བར་ཡུལ་སེམས་གཉིས་ཀྱི་བར་དུ་རིག་པས་འགག་བསྡམ་ཚུལ་ཡིན་ནོ། །སྣང་བ་ལ་ཤེས་པ་ཤར་དུས་
ཅོག་གེར་བཞག་པའི་བར་དེར་རིག་པ་ཟང་ཀ་དེ་འཆར་བ་ངོས་ཟིན་པར་བྱེད་པ་དེ་ཤིན་ཏུ་གནད་གལ་པོ་ཆེ་ཡིན་ནོ། ། ༈ བཞི་བ་ཅེར་གྲོལ་
མཐོང་ཡལ་ཆེན་པོར་འགག་བསྡམས་པ་ནི། ཤར་གནས་གྲོལ་གསུམ་ཤར་གྲོལ་རྒྱུན་ཆད་མེད། །རྒྱུན་ཆད་མེད་པས་རྒྱུ་འབྲས་བར་མ་ཆོད། །རྒྱུ་
འབྲས་མེད་པས་འཁོར་བའི་གཡང་ས་ཆོད། །གཡང་ས་མེད་པས་གོལ་ས་ག་ལ་ཡོད། །རིག་པ་གཡོ་མེད་མཉམ་པ་ཆེན་པོ་རྒྱུན་ཆད་མེད་པ་ཆུ་རྒྱུན་
ལྟ་བུ་དེའི་ངང་དུ་བཞག་ཚེ། དེའི་རྩལ་མ་འགགས་པར་ཤེས་པ་ཡུལ་ཐོག་ཏུ་ཤར་བ་ལྟར་སྣང་དུས། ཤཱར་གནས་གྲོལ་གསུམ་པོ་གང་རུང་ཞིག་
མཛོད་འགྲེལ།



ལས་འདའ་མི་སྲིད། དེ་དུས་ཤར་གནས་གྲོལ་གསུམ་གང་ཡིན་ཡང་། ཤཱར་བ་དང། རིག་ཐོག་ཏུ་ཡལ་བའམ་གྲོལ་བ་དུས་མཉམ་དུ་རྒྱུན་ཆད་མེད་
པར་ཆུའི་རི་མོ་ལྟ་བུ་སྟེ། སྐད་ཅིག་དང་པོར་ཤར་བ་དང༌། སྐད་ཅིག་གཉིས་པར་ས་ལེ་སེང་ངེ་རིག་པ་རྗེན་ནེ་བའི་ངང་དུ་རང་སར་ཡལ་ནས་འགྲོ་
བ་དེའི་བར་དུ་འཁྲུལ་བའི་དུས་མེད་པར། ཤར་བ་དང་གྲོལ་བ་རྒྱུན་ཆད་མེད་པར་འབྱུང་བས་ན། རྒྱུ་འབྲས་ཀྱི་བར་མ་ཆོད་པར་རིག་པ་རྗེན་རྗེན་
དུ་རྟོགས་པས་འཁོར་བའི་རྒྱུ་ཟད་པ་ཞེས་བྱ་སྟེ། རྒྱུ་འབྲས་མེད་པས་ན་གོལ་ས་དང་སྒྲིབ་པ་མེད་པར་ཤར་གྲོལ་དུས་མཉམ་དུ་སོང་། གོལ་སྒྲིབ་
# ཆོས་ཉིད་དུ་ཡལ། རྒྱུ་ལས་ངན་བསགས་རྒྱུ་མེད་ནཾ། འབྲས་བུ་ཁམས་གསུམ་འཁོར་བར་འཁྲུལ་མི་སྲིད་པས་འཁོར་བའི་གཡང་ས་ཆོད་པ་ཞེས་
ཁང་སར་བསྟན་པའི་དབང་ཕྱུག་གི་གསུང་འབུམ།
94
184



ཆོས་དབྱིངས་
སུམ་བརྒྱ་ཞེ་ལྔ་
༄༅། །བྱའོ། །དེས་ན་རིག་ཐོག་ཏུ་ཡུལ་སྣང་གང་ཤར་ཡང་། ཤར་ས་དེར་ཅེར་གྱིས་བཞག་པས་དེ་མ་ཐག་ཏུ་སྐད་ཅིག་ལ་རང་ཡལ་རྗེས་མེད་དུ་
གྲོལ་བས་ན་ཅེར་གྲོལ་མཐོང་ཡལ་ཆེན་པོ་ཟེར། སྤྱིར་དུས་གསུམ་གྱི་རྟོག་ཚོགས་གང་ཤར་ཡང་དེའི་སྟེང་རིག་པ་ཅེར་གྱིས་བཞག་པས་མི་ཡལ་མི་
སྲིད་ལ་ཡལ་བའི་ཚེ། སང་ངེ་བའི་གསལ་ཆ་དང་། ཅིར་ཡང་མི་སེམས་པའི་རྟོག་མེད་ཀྱི་ཆ་དང་། ཤར་བའི་ཆ་དང་། གནས་པའི་ཆ་རྣམས་བཞག་
ལ། རིག་པ་རྗེན་པ་ཟང་ངེ་ཐལ་ལེ་བ་དེ་ངོས་ཟིན་པ་ནི་འདིར་རང་ལུགས་བླ་ན་མེད་པ་ཡིན་ནོ། །འདི་ལྟར་བསྐྱངས་ན་འཁོར་བའི་གཡང་ས་མེད་
པས་ན་གོལ་སའང་ག་ལ་ཡོད་དེ་མེད་དོ། །ཞེས་སོ། ། ༈ ལྔ་བ་མཐའ་གྲོལ་བསམ་བརྗོད་ལས་འདས་པར་འགག་བསྡམ་པ་ནི། ཡེ་ནས་མི་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
འགྱུར་ཀུན་ཏུ་བཟང་པོའི་ཀློང་། །འཕོ་འགྱུར་མེད་པ་རྡོ་རྗེ་སེམས་དཔའི་ཀློང་། །གནས་ལུགས་རང་ངོ་ཤེས་པ་ཙམ་ཉིད་ལས། །སངས་རྒྱས་ཞེས་
སུ་མིང་དུ་བཏགས་པ་ཟད། །རིག་པའི་ངོ་བོ་ཡེ་ནས་མི་འགྱུར་བ་སྨྲོས་པའི་མཐའ་ཐམས་ཅད་དང་བྲལ་བ་ཡོད་མེད་ཡིན་མིན་སོགས་གང་དུའང་
མི་གནས་པའི་ད་ལྟའི་ཤེས་རིག་མ་འགགས་པ་ས་ལེ་སེང་ངེ་བའི་རིག་ཆ་རྗེན་པ་འདི་ནི་གདོད་མའི་མགོན་པོ་ཀུན་ཏུ་བཟང་པོའི་དགོངས་པའི་
ཀློང་ཞེས་བྱ་སྟེ། ཇི་སྐད་དུ། ད་ལྟའི་ཤེས་རིག་མ་འགགས་ས་ལེ་བ༔ ཀུན་བཟང་གདོད་མའི་མགོན་པོ་དེ་ཀའོ༔ ཞེས་པ་ལྟར་རོ། །དེ་བཞིན་དུ་
རིག་པའི་ངོ་བོ་འཕོ་འགྱུར་མེད་པ་རྡོ་རྗེ་ཆོས་བདུན་དང་ལྡན་པ་དེ་ལ། རིག་པ་དོན་དམ་མི་ཤིགས་པའི་རྡོ་རྗེ་ཞེས་བརྗོད་པ་ཡིན་པས་དེ་ནི་སངས་
i36



ཆོས་དབྱིངས་
སུམ་བརྒྱ་ཞེ་དྲུག་
༄༅། །རྒྱས་རྡོ་རྗེ་སེམས་དཔའི་དགོངས་པའི་ཀློང་ཞེས་བྱ་སྟེ། མདོར་ན་རང་གི་རིག་པ་ལས་གཞན་པའི་སངས་རྒྱས་ཤིག་མེད་དེ། རྡོ་རྗེ་གཅོད་
པ་ལས། གང་དག་ང་ལ་གཟུགས་སུ་མཐོང་། །གང་དག་ང་ལ་སྒྲར་ཤེས་པ། །ལོག་པའི་ལམ་དུ་ཞུགས་པ་སྟེ། །སྐྱེས་བུ་དེ་དག་ང་མི་མཐོང་། །
ཞེས་དང་། སྒྱུ་འཕྲུལ་ལས། ཕྱོགས་བཅུ་དུས་བཞི་གང་ནས་ཀྱང་། །རྫོགས་པའི་སངས་རྒྱས་རྙེད་མི་འགྱུར། །སེམས་ཉིད་རྫོགས་པའི་སངས་རྒྱས་
ལས། །སངས་རྒྱས་གཞན་དུ་མ་ཚོལ་ཞིག །ཅེས་དང༌། འཕགས་པ་འདའ་ཀ་ཡེ་ཤེས་ལས། སེམས་ཉིད་རྫོགས་པའི་སངས་རྒྱས་ལས། །སངས་
ཀླུ རྒྱས་གཞན་དུ་མ་ཚོལ་ཅིག །ཅེས་གསུངས་པས་ན། སེམས་ཉིད་ཀྱི་གནས་ལུགས་རྣལ་མའི་དོན་ལ་བཅོས་བསླད་སྤུ་ཙམ་མ་ཐེབས་པའི་རིག་པ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
རྗེན་པ་དེ་རང་ངོ་ཤེས་པ་ཙམ་ཉིད་ལ། སངས་རྒྱས་ཞེས་སུ་མིང་དུ་བཏགས་པར་ཟད་དོ་ཞེས་གསུངས་སོ། །སྤྱིར་དབུ་མ་པའི་ལུགས་ལ་ཆོས་
ཐམས་ཅད་སྟོང་པ་ཉིད་དུ་གཏན་ལ་ཕབ་སྟེ་སྟོང་ཉིད་ཀྱི་ངང་དུ་མཉམ་པར་འཇོག་པ་དང་། འདིར་རྫོགས་པ་ཆེན་པོའི་ལུགས་ལ། ཕྱི་ཡུལ་ལ་ཕར་
མི་བསམ། ནང་སེམས་ལ་ཚུར་མི་རྟོག བར་སྐྱེ་མེད་དུ་རང་སར་མི་འཇོག་པར་རིག་པ་ཟང་ཐལ་ཅར་ ཕོག་ཏུ་ངོས་བཟུང་ནས་རིག་ཆ་རྗེན་པ་
གཅིག་གི་སྟེང་དུ་འཇོག་པ་ཡིན། དེས་ན་འཕགས་པ་ཀླུ་སྒྲུབ་ཀྱི་སྐྱེ་མེད་རིན་པོ་ཆེའི་མཛོད་ལས། གར་ཡང་མི་རྟོག་ཅིར་ཡང་མ་བསམ་ཞིག །
# བཅས་བཅོས་མ་བྱེད་རང་བཞིན་ལྷུག་པར་ཞོག །མ་བཅོས་པ་དེ་སྐྱེ་མེད་རིན་ཆེན་མཛོད། །དུས་གསུམ་རྒྱལ་བ་ཀུན་གྱི་གཤེགས་ཤུལ་ཡིན། །



ཆོས་དབྱིངས་
༄༅། །ཞེས་སོ། ། ༈ དྲུག་པ་མཐའ་གྲོལ་ཆོས་ཉིད་ཀྱི་དོན་ལ་བསྔགས་པ་ནི། འདི་ཉིད་རྟོགས་ན་བླང་དོར་ཆོས་མེད་པས། །ཐམས་ཅད་ཆོས་
ཉིད་གཅིག་ཏུ་ཕྱམ་གདལ་བ། །གསེར་གླིང་ལྟ་བུར་དབྱེ་བསལ་མེད་པ་ཡིན། །མཐའ་ཡི་མ་རིག་གོལ་སྒྲིབ་གདར་ཤ་ཆོད། །གཡང་ས་མེད་པའི་
བྱང་ཆུབ་སེམས་ཉིད་ལ། །འབད་རྩོལ་མེད་པའི་སྐུ་གསུམ་ལྷུན་རྫོགས་ཀྱང་། །བསམ་བརྗོད་འདས་ཞེས་མིང་ཙམ་བརྗོད་པར་ཟད། །ཆོས་ཐམས་
ཅད་གཞི་མེད་རྩ་བྲལ་ནམ་མཁའ་ལྟ་བུ་འདི་ཉིད་ཀྱི་དོན་ཇི་ལྟ་བ་བཞིན་དུ་རྟོགས་ན་གང་ལའང་བཟང་ངན་བླང་དོར་གྱི་ཆོས་གང་ཡང་མེད་པས་
༄༅ ན་མཉམ་པ་ཉིད་དུ་མཐོང༌། དེ་ཚེ་འཁོར་འདས་ཀྱི་ཆོས་ཐམས་ཅད་ཆོས་ཉིད་ཀ་དག་རིག་པ་གཅིག་ཏུ་ཕྱུམ་པར་གདུལ་བ་དེ་མངོན་དུ་གྱུར་བ་།
189
སུམ་བརྒྱ་ཞེ་བདུན་ མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
ཡིན། དེའི་དུས་སུ་གསེར་གླིང་དུ་སླེབས་ན་ས་རྡོ་ཕལ་བ་བཙལ་ཀྱང་མི་རྙེད་པར་ཐམས་ཅད་གསེར་ཡིན་པ་ལྟ་བུ་འདིར་ཡང་ཆོས་ཐམས་ཅད་
མཐའ་བྲལ་རྫོགས་པ་ཆེན་པོ་རིག་པ་རྗེན་པ་གཅིག་པུར་ཕྱམ་གདལ་བས་ན། མ་དག་འཁྲུལ་བའི་སྣང་བ་བཙལ་ཀྱང་མི་རྙེད་པར་ཐམས་ཅད་
བཟང་ངན་དབྱེ་བསལ་མེད་པར་རིག་པ་གཅིག་པུ་ལས་མི་འདའ་བ་ཡིན། ཡོད་མེད་ཡིན་མིན་གཅིག་དང་ཐ་དད་སོགས་སྤྲོས་པའི་མཐའ་ཐམས་
ཅད་དང་བྲལ་ཞིང་མཐའ་ཡི་དྲི་མ་གང་གིས་ཀྱང་མ་རེག་པས་ན་གོལ་སྒྲིབ་ཀྱི་གདར་ཤཱ་རང་ཤུགས་ཀྱིས་ཆོད་ནས་འདུག་གོ་རྒྱུ་འཁྲུལ་བ་རང་
# གྲོལ་དུ་སོང་ན་འབྲས་བུ་འཁོར་བའི་གཡང་ས་རྩ་བ་ནས་མེད་པའི་རིག་པ་བྱུང་ཆུབ་ཀྱི་སེམས་ཉིད་མངོན་དུ་གྱུར་བ་ལ་རྒྱུ་འབྲས་སྤང་བླང་གི་
i90



ཆོས་དབྱིངས་
སུམ་བརྒྱ་ཞེ་བརྒྱད་ མཛོད་འགྲེལ།
༄༅། །འབད་རྩོལ་མེད་པའི་ཕྱམ་མཉམ་ཡངས་པ་ཆེན་པོའི་རིག་པ་སྐུ་གསུམ་གྱི་རང་བཞིན་དེ་རང་བྱུང་ལྷུན་གྲུབ་ཀྱི་ཚུལ་དུ་རྫོགས་ཀྱང་དེ་ལ་ཐ་
སྙད་དུ་བསམ་བརྗོད་ལས་འདས་པ་ཞེས་མིང་ཙམ་དུ་བརྗོད་པར་ཟད་དེ། དོན་ལ་མཚོན་བརྗོད་ལས་འདས་པར་ཐག་ཆོད་ཅིང་དགོངས་པ་བློ་
འདས་ཆེན་པོར་ལྷུན་གྱིས་གྲུབ་པའོ། །དེས་ན་རང་གྲོལ་ལས། མཐའ་དང་དྲི་མའི་ཆོས་ལས་འདས། །མཐའ་བཞིའི་དྲི་མ་རང་སངས་ཉིད། །
འཛིན་པའི་ཕྱོགས་ཆ་ཉིད་དང་བྲལ། །ཞེས་སོ། ། ༈ བདུན་པ་གཅིག་གྲོལ་ལ་ཟླ་མེད་པས་ཟང་ཀ་རྗེན་པར་འགག་བསྡམ་པ་ནི། སྣང་བ་རྒྱ་ཡན་
《 རིག་པ་རང་བྱུང་གསལ། །མ་བསྒྲིབས་ཕྱི་ནང་མེད་པར་ཟང་ཐལ་བས། །མ་བཅོས་རྣལ་གཞག་ཆོས་ཉིད་ཆེན་པོར་གསལ། །བློ་བདེའི་མལ་ན་



ཁང་སར་བསྟན་པའི་དབང་ཕྱུག་གི་གསུང་འབུམ། །
ལུས་སེམས་ཁོང་གློད་དེ། །ཤེས་པ་བག་ཡངས་བྱར་མེད་སྐྱེས་བུ་བཞིན། །སྒྲིམ་གློད་མེད་པར་ལུས་སེམས་གང་བདེར་འཇོག །གཅིག་གྲོལ་གྱི་
དོན་ནི། གང་ཟག་རེ་རེ་ལ་རང་རང་གི་ངོས་སྐལ་གྱི་རིག་པ་རེ་རེ་ཡོད་པ་མ་ཡིན་པར་ཐམས་ཅད་ཀྱི་རིག་པ་གཅིག་ཡིན། གཅིག་པུ་དེ་ཆོས་སྐུ་ཐིག་
ལེ་ཉག་གཅིག་ཡིན། དེ་གང་ཟག་སུ་ཞིག་གིས་རྟོགས་ནའང་གྲོལ་ངེས་པ་ཅན་ཡིན་པས་ན་གཅིག་གྲོལ་ཟེར། དེ་ལྟར་སྣང་བ་ལ་དམིགས་པ་དང་ སྒྱུ
གཏད་སོ་མ་ཞུགས་པར་རྒྱ་ཡན་དུ་བཏང་ན་རིག་པ་ཟང་ཐལ་དེ་མངོན་དུ་གྱུར་འོང་། དེའི་ཚེ་ཡུལ་སྣང་བ་དང་ཡུལ་ཅན་སེམས་གཉིས་གང་ལའང་
མི་བསམ་པར་རང་སར་བཞག་ལ་རིག་པ་རང་བྱུང་ཟང་ཀ་གཅིག་པུ་དེ་ངོས་བཟུང་ཞིང་ཆོས་ཉིད་རང་ངོ་ན་གསལ་བ་དེ་ངོ་ཤེས་ནས་དེའི་ངང་དུ་



ཆོས་དབྱིངས་
སུམ་བརྒྱ་ཞེ་དགུ་
༄༅། །བཞག་གོ །དེ་ལྟར་བཞག་ཚེ་རིག་པ་དེ་ཉིད་ཡུལ་རྐྱེན་གང་གིས་མ་བསྒྲིབས་པའི་རིག་པ་ཕྱི་ནང་མེད་པར་ཟང་ཐལ་བས་ན། དེའི་ངང་དུ་
མ་བཅོས་པར་ཁོ་རང་རྣལ་མའི་སྟེང་དུ་བཞག་ན་རིག་པ་ཆོས་ཉིད་གཅིག་གྲོལ་ཆེན་པོ་རང་གསལ་དུ་འདུག་གོ །དེ་ཚེ་གུ་ཡངས་བློ་བདེའི་རང་
མལ་དུ་ལུས་སེམས་ཁོང་ཡངས་པར་གློད་དེ་བཞག་ན། རང་གི་ཤེས་པ་བག་ཡངས་པ་དཔེར་ན་བྱ་བ་རླབས་ཆེན་བསྒྲུབས་ཟིན་པའི་བྱུར་མེད་ཀྱི་ སྒྲ
སྐྱེས་བུ་བཞིན་དུ་སེམས་བདེ་བ་དང་། རིག་པ་གཅིག་གྲོལ་ཆེན་པོའི་ངང་བསྐྱངས་པའི་ཚེ་སྒྲིམ་གློད་མེད་པར་གནས་པའི་སྒོ་ནས་ལུས་སེམས་
ཎྞཾ གང་བདེར་འཇོག་པ་ནི་གནད་ཟབ་མོའོ། །དེ་ལྟར་ཉམས་སུ་ལེན་པའི་ཚེ་རིག་པ་ཟང་ཐལོ་དེའི་རྩལ་ཡུལ་དང་སྣང་བ་དང་ཤེས་པ་གསུམ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
འཛོམས་དུས་ཤེས་པ་ཡུལ་ལ་འཆར་ཚེ། ཡུལ་དང་འཆར་བའི་ཆ་གཉིས་ལ་མི་བསམ་པར་རིག་ཆ་རྗེན་པ་དེ་བསྐྱངས་ན། དོ་ཐག་གི་རྟོད་ཕུར་
གཅིག་པུ་བཏོན་པས་ཁལ་ཐམས་ཅད་རྒྱ་གྲོལ་ལ་འགྲོ་བ་ལྟར་ཡུལ་དབང་ཤེས་གསུམ་རྒྱ་གྲོལ་གཞི་མེད་དུ་སངས་པའི་བློ་ཟད་ཀྱི་ཆོས་ཉིད་རང་
བྱུང་གི་ཡེ་ཤེས་སོ། །དེའི་ཚུལ་ནི། ཁྱུང་ཆེན་ལས། སྣང་མེད་སྟོང་དང་བྲལ་བའི་ཡེ་ཤེས་ཏེ། །མ་བཟུང་མ་བཏང་མ་བསླད་རང་སོ་སྟེ། །གཅིག་ སྒྲོ
གིས་གསུམ་ལ་སུ་ཡིས་ཕོག་པ་ཉིད། །རྫུན་མིན་བདེན་མིན་གནས་ཐབས་ལྷང་ངེ་པའོ། །ཞེས་ཕྱི་སྣང་བ་ཡུལ་མེད། ནང་འཛིན་པ་སེམས་སྟོང་པ་
སྤྱི དང༌། གཟུང་འཛིན་གཉིས་དང་བྲལ་བའི་ཡེ་ཤེས་རྗེན་པ་དེ། ནང་སེམས་སུ་མ་བཟུང་། ཕྱི་ཡུལ་དུ་མ་བཏང་། བར་རྣམ་པར་རྟོག་པས་མ་བསླད་



ཆོས་དབྱིངས་
སུམ་བརྒྱ་ལྔ་བཅུ་
༄༅། །པར་རང་ངོ་སོ་མའི་ངང་དུ་བཞག་སྟེ། རིག་པ་གཅིག་གི་ཡུལ་དབང་ཤེས་གསུམ་ལ་རྒྱས་ཐེབས་ནས། རིག་པ་རྗེན་པ་སུ་ཡིས་ཅར་ཕོག་ཏུ་
རྟོགས་པ་ཉིད་ཀྱི་མོད་ལ། ཡུལ་དབང་ཤེས་གསུམ་རྫུན་པའང་མིན་ཏེ་སྣང་བའི་ཕྱིར། བདེན་པའང་མིན་ཏེ་སྟོང་པའི་ཕྱིར་ཞེས་པ་ལྟ་བུའི་བདེན་
རྫུན་ཡོད་མེད་ཡིན་མིན་གང་དུའང་མི་གནས་པར། རིག་པ་རྗེན་ནེ་བ་གཅིག་གི་ངོ་བོར་གནས་པའི་ཐབས་སམ་འཁོར་འདས་ཐམས་ཅད་གཞི་རྩ་
དང་བྲལ་བའི་རིག་ཆ་རྗེན་ནེ་ལྷང་ངེ་བ་ལས་མ་འདས་པའོ། ། ༈ བརྒྱད་པ་གཅིག་གྲོལ་གྱི་འཐད་པ་འགོད་པ་ནི། ཇི་ལྟར་འདུག་ཀྱང་རང་གི་ངང་
# ལ་འདུག །ཇི་ལྟར་གནས་ཀྱང་རང་གི་ངང་ལ་གནས། །ཇི་ལྟར་འགྲོ་ཡང་རང་གི་ངང་ལ་འགྲོ། བྱང་ཆུབ་དབྱིངས་ལ་འགྲོ་འོང་ངང་གིས་མེད། །
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
འགྲོ་འོང་མེད་པ་རྒྱལ་བ་རྣམས་ཀྱི་སྐུ། །དེའང་དཔེར་ན་རྨི་ལམ་ལ་འགྲོ་འདུག་ཟ་ཉལ་དང་དགྲ་འདུལ་གཉེན་སྐྱོང༌། བདེ་བ་དང༌། སྡུག་བསྔལ་
དང་། བཏང་སྙོམས་གསུམ་གྱི་སྣང་བ་སོགས་གང་ཤར་ཡང་དེ་དག་གཉིད་གཅིག་གི་ངང་ལ་སྣང་ཡང་། གཉིད་རང་གི་ངོ་བོ་ལ་དེ་དག་ཡོད་མ་མྱོང་
བ་བཞིན་དུ་སྣང་སྲིད་འཁོར་འདས་ཀྱི་ཆོས་ཐམས་ཅད་བདེན་བདེན་ཡོད་ཡོད་གྲུབ་གྲུབ་ལྟ་བུར་ཤར་བ་འདི་དག་རིག་པ་གཅིག་གི་ངང་ལ་སྣང་
ཡང་རིག་པ་རང་གི་ངོ་བོ་ལ་དེ་དག་ཡོད་མ་མྱོང་པའོ། །དེས་ན་འགྲོ་བ་རིགས་དྲུག་གི་སྐྱེ་འགྲོ་ཐམས་ཅད་ཇི་ལྟར་དུ་འདུག་པར་སྣང་བའི་འཁྲུལ་
# སྣང་འདི་དག་ཀྱང་རིག་པ་རང་གི་ངང་ལ་འདུག་པ་མ་གཏོགས། གཞན་དུ་འདུག་པའི་གནས་མེད་པ་དང། རིག་པ་རང་གི་ངོ་བོ་ལ་འདུག་བྱ་དང་



ཆོས་དབྱིངས་
སུམ་བརྒྱ་ང་གཅིག་ མཛོད་འགྲེལ།
༄༅། །འདུག་བྱེད་ཐམས་ཅད་དང་བྲལ་བའི་རིག་པ་གཅིག་གྲོལ་ཆེན་པོ་ཡིན་ནོ། །ཇི་ལྟར་ན་ཕྱི་ནང་སྣོད་བཅུད་འཁོར་འདས་ཀྱི་ཆོས་ཐམས་ཅད་
གནས་པར་སྣང་འདུག་ཀྱང་རིག་པ་གཅིག་གྲོལ་རང་གི་ངང་ལ་གནས་པ་མ་གཏོགས། གཞན་དུ་གནས་པའི་ཡུལ་མེད་པ་དང་རིག་པ་རང་གི་ངོ་
བོ་ལ་གནས་དང་མི་གནས་ཀྱི་མཚན་མ་མེད་པ་དང་། གནས་པའི་གཞི་དང་གནས་མཁན་གཉིས་སོ་སོར་དབྱེ་བསལ་མེད་པ་རིག་པ་གཅིག་གྲོལ་ རྒྱུ
ཆེན་པོའོ། །དེ་བཞིན་དུ་ཇི་ལྟར་ན་སྐྱེ་འགྲོ་ཡོངས་ཀྱི་འགྲོ་འདུག་འགུལ་སྐྱོད་ཀྱི་རྣམ་པར་སྣང་བ་འདི་ཡང་རིག་པ་རང་གི་ངང་ལས་གཞན་དུ་མི་
འདའ་བར་འགྲོ་བ་དང་མེད་པ་གསལ་སྣང་འགྲོ་འདུག་ཏུ་སྣང་ཡང་དོན་ལ་འགྲོ་འདུག་ཐམས་ཅད་རིག་པ་གཅིག་གྲོལ་ཆེན་པོའོ། །དེས་ན་དོན་



ཁང་སར་བསྟན་པའི་དབང་ཕྱུག་གི
# དམ་བྱང་ཆུབ་སེམས་ཀྱི་དབྱིངས་ལ་འགྲོ་འོང་གི་སྤྲོས་པ་ཇི་ལྟར་ཤར་ནའང་འོད་གསལ་ཆོས་ཉིད་ཆེན་པོ་མཉམ་ཉིད་ལྷུན་རྫོགས་ཡངས་པའི་ཀློང་
དུ་ངང་གིས་ཡལ་ནས་མེད་པའོ། །དེ་ལྟར་རིག་པ་གཅིག་གྲོལ་ཆོས་ཀྱི་དབྱིངས་ལ་འགྲོ་འོང་སོགས་སྤྲོས་པའི་མཚན་མ་གང་ཡང་མེད་པར་གནས་
པ་དེ་ནི་རྒྱལ་བ་རྣམས་ཀྱི་ཡེ་ཤེས་ཆོས་ཀྱི་སྐུ་རང་མལ་དུ་བཞུགས་པ་དེའོ། ། ༈ དགུ་བ་སྨྲ་བརྗོད་ཐམས་ཅད་རིག་པ་བརྗོད་མེད་ཀྱི་ངང་ལས་མ་
འདས་པས་དོན་ལ་བརྗོད་དུ་མེད་པར་བསྟན་པ་ནི། ཇི་ལྟར་སྨྲས་ཀྱང་རང་གི་ངང་ལ་སྨྲ། །ཇི་ལྟར་བརྗོད་ཀྱང་རང་གི་ངང་ལ་བརྗོད། །བྱང་ཆུབ་
# སེམས་ལ་སྨྲ་བརྗོད་ངང་གིས་མེད། །སྨྲ་བརྗོད་བྲལ་བ་དུས་གསུམ་རྒྱལ་བའི་གསུང་། །འཇིག་རྟེན་ཁམས་ཀྱི་གང་ཟག་ཐམས་ཅད་ཀྱི་ཇི་ལྟར་



ཆོས་དབྱིངས་
སུམ་བརྒྱ་ང་གཉིས་ མཛོད་འགྲེལ།
༄༅། །གཞན་ལ་སྨྲས་པའི་ཚིག་སྙན་པ་དང་མི་སྙན་པ་སྣ་ཚོགས་བརྗོད་པ་དག་ཀྱང་རིག་པ་རང་གི་རྩལ་ལས་རོལ་བ་རང་ལ་སྒྲ་རུ་སྣང་བས་ན།།
རིག་པ་གཅིག་གྲོལ་རང་གི་ངང་ལ་སྨྲ་བའི་ཆོས་ཉིད་ཀྱི་རང་སྒྲ་ཡིན་པ་དང་། དེ་བཞིན་དུ་ཇི་ལྟར་ན་སེམས་ཅན་རྣམས་ཀྱིས་རང་ལ་ཚུར་བརྗོད་
པའི་སྒྲ་བཟང་ངན་རྣམས་ཀྱང་རིག་པ་རང་གི་རྩལ་ལས་རོལ་བའི་སྒྲ་རུ་སྣང་བས་ན། རིག་པ་རང་གི་ངང་ལ་བརྗོད་པའི་ཆོས་ཉིད་ཀྱི་རང་སྒྲ་ཡིན་
པ་དང་། དེས་ན་རིག་པ་བྱང་ཆུབ་ཀྱི་སེམས་ལ་སྒྲ་དང་ཚིག་གི་སྤྲོས་པ་དང་སྨྲ་བརྗོད་ཐམས་ཅད་ཆོས་དབྱིངས་སྤྲོས་བྲལ་མཉམ་པ་ཉིད་ཀྱི་ཡེ་ཤེས་
ཀྱི་ཀློང་དུ་ངང་གིས་ཡལ་ནས་མེད་དོ། །དེས་ན་སྨྲ་བརྗོད་དང་འཇིག་རྟེན་ཁམས་ཀྱི་སྒྲ་གྲག་ཚད་ཐམས་ཅད་རིག་པ་ཆོས་ཉིད་ཀྱི་དབྱིངས་ལས་



ཁང་སར་བསྟན་པའི་དབང་ཕྱུག་གི་གསུང་འབུམ། །
གཡོ་མ་མྱོང་བ་དང་། གྲག་སྟོང་རྒྱལ་བའི་གསུང་རྡོ་རྗེ་ཡིན་པ་དང་། དོན་ལ་རྒྱལ་བ་ཐམས་ཅད་ཀྱི་གསུང་མི་ཟད་པ་རྒྱན་གྱི་འཁོར་ལོ་དེ་རང་ཅག་
ལ་སྒྲ་དང་སྨྲ་བརྗོད་ཀྱི་སྣང་བར་ཤར་བ་ཡིན་ཏེ། ཨོ་རྒྱན་ཆེན་པོས། འདི་ལྟར་རྣ་བའི་ཡུལ་དུ་གྲགས་པ་ཡི༔ སྙན་དང་མི་སྙན་འཛིན་པའི་སྒྲ་རྣམས་
ཀུན༔ གྲག་སྟོང་བསམ་མནོ་བྲལ་བའི་ངང་ལ་ཞོག གྲག་སྟོང་སྐྱེ་འགག་མེད་པ་རྒྱལ་བའི་གསུང་༔ ཞེས་པ་ལྟར་སྨྲ་བརྗོད་དང་བྲལ་བ་དུས་ ༔
གསུམ་རྒྱལ་བའི་གསུང་ཡིན་ནོ། ། ༈ བཅུ་བ་དྲན་རིག་བྱང་ཆུབ་སེམས་ལས་མ་གཡོས་པའི་དོན་ལ་དྲན་རྟོག་གཞི་མེད་རྩ་བ་དང་བྲལ་བ་སྟེ་དྲན་
# རིག་ཏུ་སྣོང་བོ་ཡོད་མོ་མྱོང་བར་བསྟན་པ་ནི། ཇི་ལྟར་བསམས་ཀྱང་རང་གི་ངང་ལ་བསམ། །ཇི་ལྟར་རྟོག་ཀྱང་རང་གི་ངང་ལ་རྟོག །བྱང་ཆུབ་



ཆོས་དབྱིངས་ སུམ་བརྒྱ་ང་གསུམ་ མཛོད་འགྲེལ།
༄༅། །སེམས་ལ་བསམ་རྟོག་ཡེ་ནས་མེད། །བསམ་རྟོག་བྲལ་བ་དུས་གསུམ་རྒྱལ་བའི་ཐུགས། །དེ་བཞིན་དུ་འགྲོ་བ་སེམས་ཅན་རྣམས་ཀྱིས་ཇི་
ལྟར་བསམས་ཀྱང་མདང་གི་རྨི་ལམ་གྱི་དྲན་རྟོག་དང་འདྲ་སྟེ་ཡོད་མ་མྱོང་བ་དང་། རིག་པ་རང་གི་ངང་ལས་གཡོ་མ་མྱོང་བས་ན། རིག་པའི་རྩལ་
ལཾས་རོལ་བ་ཡུལ་ཐོག་ཏུ་ཤར་ནས་དྲན་པ་དང་བསམ་པ་ཡིན། དྲན་རྟོག་ཐམས་ཅད་ལ་ཇི་ལྟར་རྟོག་ཀྱང་དྲན་རྟོག་ཡུལ་མེད་རིག་པ་རང་གི་ངང་༔
ལ་ཡལ་ནས་འགྲོ་བ་དང་། རིག་པའི་རོལ་བ་ཡུལ་ཐོག་ཏུ་ཤོར་བའི་རྟོག་པ་ཡིན་ཡང་། དོན་རྟོགས་ན་རིག་པ་དང་གཉིས་སུ་མེད་པ་ཡིན་པས་ན་
རིག་པ་བྱང་ཆུབ་ཀྱི་སེམས་ལ་བསམ་པ་དང་རྟོག་པ་ཡེ་ནས་མེད་པསཾ་གཞི་མེད་རྩ་བྲལ་ཡིན་ནོ། །དེས་ན་བསམ་རྟོག་དང་བྲལ་བའི་རིག་པ་རྗེན་



ཁང་སར་བསྟན་པའི་དབང་ཕྱུག་གི་གསུང་འབུམ། །
ནེ་བ་དེ་དུས་གསུམ་རྒྱལ་བའི་ཐུགས་མི་ཟད་པ་རྒྱན་གྱི་འཁོར་ལོ་ཡིན་ཏེ། ཨོ་རྒྱན་ཆེན་པོས། འདི་ལྟར་ཡིད་ཀྱི་ཡུལ་དུ་འགྱུ་བ་ཡི༔ ཉོན་མོངས་
དུག་ལྔའི་རྟོག་པ་ཅི་ཤར་ཡང་ སྔོན་བསུ་རྗེས་དཔྱོད་བློ་ཡིས་བཅོས་མི་གཞུག འགྱུ་བ་རང་སར་བཞག་པས་ཆོས་སྐུར་གྲོལཿ ཞེས་སོ། ། ༈
བཅུ་གཅིག་པ་སྐུ་གསུམ་ཞིང་ཁམས་དང་བཅས་པ་ཡང་རང་རིག་གཅིག་པུར་བསྟན་པ་ནི། མེད་ལ་ཅིར་ཡང་འབྱུང་བ་སྤྲུལ་བའི་སྐུ། །ཉིད་ལ་ཉིད་ཟླ
ལོངས་སྤྱོད་པ་ལོངས་སྤྱོད་རྫོགས། །དེ་ལ་དངོས་གཞི་མེད་པས་ཆོས་སྐུ་སྟེ། །འབྲས་བུ་སྐུ་གསུམ་ལྷུན་གྱིས་གྲུབ་པའི་ཀློང༌། །རིག་པའི་ངོ་བོར་ཅི་
ཡང་མེད་ལ་ཅིར་ཡང་འཆར་རུང་གི་བྱེད་པོ་ཉིད་དུ་ལྷུན་གྱིས་གྲུབ་པས་ན། ཅིར་ཡང་འཆར་དུ་རུང་བ་འཆར་བའི་ཡུལ་གོ་མ་འགགས་པ་དྭངས་



ཆོས་དབྱིངས་
སུམ་བརྒྱ་ང་བཞི་
༄༅། །གསལ་རྙོག་མ་དང་བྲལ་བ་མེ་ལོང་ལྟ་བུའི་ཐུགས་རྗེའི་འཆར་ཚུལ་མ་འགགས་པར་འབྱུང་བ་དེ་ལ་སྤྲུལ་བའི་སྐུ་དང༌། སྟོང་པ་ཕྱོགས་
གཅིག་པ་དང༌། སྟོང་པ་བྱིང་ཆད་དུ་མ་སོང་བར། རིག་པ་ཟང་ཐལ་དུ་རྟོགས་ནས་རིག་པ་རང་གི་ངོ་བོ་སྟོང་པ་ཉིད་ལ་རང་བཞིན་རང་མལ་དུ་ལྷུན་
གྱིས་གྲུབ་པ་ཉིད་དུ་ལོངས་སྤྱོད་པ་སྟེ་རང་མལ་དུ་མངོན་དུ་གྱུར་པའི་རང་གསལ་གྱི་གཞི་ནི་ལོངས་སྤྱོད་རྫོགས་སྐུའམ་ལོངས་སྐུ་ཡིན། རིག་པའི་
ངོ་བོ་དེ་ལ་དངོས་པོ་དང་མཚན་མ་སོགས་སྨྲ་བརྗོད་སྤྲོས་པའི་གཞི་མེད་པས་ཡེ་སྟོང་ནམ་མཁའ་ལྟ་བུ་ཆོས་ཀྱི་སྐུ་སྟེ། འབྲས་བུ་སྐུ་གསུམ་རིག་པ་
༼གཅིག་གི་སྟེང་དུ་ལྷུན་གྱིས་གྲུབ་པའི་ཀློང་ཆེན་པོ་འདུ་འབྲལ་མེད་པར་སྐྱོང་བ་ནི་གལ་ཆེའོ། །དེས་ན་སྒྱུ་འཕྲུལ་གསང་བ་ལས། ངོ་མཚར་སྐུ་དང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
སངས་རྒྱས་ཞིང་ཁམས་ཀྱང་། གཞན་ན་མེད་དེ་རང་བྱུང་ཡེ་ཤེས་ངང་། །ཞེས་སོ། །དེས་ན་འཁོར་འདས་རིག་པ་གཅིག་ལས་མ་གཡོས་པ་ཡིན་
པས་ན། རིག་པ་གཅིག་པུ་དེ་གྲོལ་ན་འཁོར་འདས་ཀུན་གྲོལ་བའི་གནད་འདི་ཟབ་པར་བསྟན་ཏོ། །ཞེས་གསུངས། གྲོལ་ལུགས་ལྔ་པོ་གོང་དུ་
《 བཤད་ཟིན་པ་ལྟར། ད་ལྟ་གསར་དུ་གཉེན་པོས་བསྐྱར་ནས་གྲོལ་བ་ལྟ་བུ་མ་ཡིན་པར་ཆོས་ཐམས་ཅད་ཡེ་ནས་གྲོལ་བས་ན་ཡེ་གྲོལ། སྦྲུལ་མདུད་ ༔
རང་གྲོལ་ལྟར་རིག་པ་རྗེན་པ་རང་གི་སྟེང་དུ་གྲོལ་བས་ན་རང་གྲོལ། རིག་ཐོག་ཏུ་ཡུལ་སྣང་གང་ཤར་ཡང་། ཤར་བ་དེར་ཅེར་གྱིས་བཞག་པས་དེ་
མ་ཐག་ཏུ་རང་ཡལ་རྗེས་མེད་དུ་གྲོལ་བས་ན་ཅེར་གྲོལ། མཐོང་ཡལ་ཆེན་པོ་དང༌། ཡོད་མེད་ཡིན་མིན་སོགས་སྤྲོས་པའི་མཐའ་ཐམས་ཅད་དང་



ཆོས་དབྱིངས་
སུམ་བརྒྱ་ང་ལྔ་
༄༅། །བྲལ་པས་ན་མཐའ་གྲོལ། སེམས་ཅན་ཐམས་ཅད་ཀྱི་རིག་པ་གཅིག་ལས་ཐ་དད་དུ་མེད་པས་ན། རིག་པ་ཐིག་ལེ་ཉག་གཅིག་སུས་རྟོགས་
ཀྱང་མི་གྲོལ་མི་སྲིད་པས་ན་གཅིག་གྲོལ་ལོ། །མུ་ཏིག་ཕྲེང་བ་ལས། ཡེ་གྲོལ་ཡིན་པས་རྟེན་ནས་འཕགས། །རང་གྲོལ་ཡིན་པས་ཡུལ་རྐྱེན་ཟད། །
ཅེར་གྲོལ་ཡིན་པས་སྣང་བ་དག །མཐའ་གྲོལ་ཡིན་པས་མུ་བཞི་འགགས། །གཅིག་གྲོལ་ཡིན་པས་དུ་མས་སྟོངས། །ཞེས་སོ། ། ༈ བཅུ་གཉིས་པ་
མཁའ་མཉམ་བསམ་བརྗོད་ལས་འདས་པར་ཆིངས་སུ་བཅིང་པ་ནི། བྱང་ཆུབ་སེམས་ཀྱི་ཀློང་ཆེན་ངང་ཉིད་ལས། །དྲན་པའི་རྣམ་པར་རྟོག་པ་མི་
# འབྱུང་སྟེ། །ཤེས་པའི་མཚན་མ་ཡིད་ལ་མི་གཡོ་ན། །དེ་ཉིད་སངས་རྒྱས་ཉག་གཅིག་དགོངས་པ་ཡིན། །རིག་པ་དོན་དམ་བྱང་ཆུབ་སེམས་ཀྱི་ཀློང་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཆེན་པོ་འཁོར་འདས་ཡོངས་ལ་ཁྱབ་པའི་རིག་སྟོང་སྤྲོས་བྲལ་གྱི་རང་གདངས་མངོན་དུ་གྱུར་པའི་ངང་ཉིད་ལས་ནམ་ཡང་མི་འདའ་བས་ན། དྲན་
པའི་རྣམ་པར་རྟོག་པ་སོགས་དེའི་ཀློང་དུ་ཡལ་ནས་གང་ཡང་མི་འབྱུང་སྟེ། ཅིའི་ཕྱིར་ན་དམིགས་གཏད་འཛིན་ཞེན་ཅན་གྱི་སེམས་དང་རྣམ་རྟོག་
སོགས་ཤེས་པའི་མཚན་མ་ཡིད་ལ་མི་གཡོ་བར། རྟོག་པ་འཕྲོ་འདུ་སོགས་འབྱུང་འཇུག་རེ་དོགས་ཐམས་ཅད་གང་ཡང་མེད་པའི་རིག་སྟོང་སྤྲོས་ ༔
བྲལ་ནམ་མཁའ་ལྟ་བུའི་བསམ་བརྗོད་ལས་འདས་པ་དེ་ཉིད་ནི། སངས་རྒྱས་ཉག་གཅིག་གི་དགོངས་པ་ཆོས་སྐུ་སྟོང་པ་ཆེན་པོ་དེ་ཉིད་ཡིན་ཏེ།
# ཁྱུང་ཆེན་ལས། མ་བསྒོམས་བཞག་པའི་ས་སྟེ་རང་རིག་པ། །སྒྲ་དང་བློ་བྲལ་ཀུན་གྱི་ཕ་རོལ་ཞིང་། །དམིགས་བཅས་རང་སོ་ཉིད་དེ་བཅོས་ཅི་



ཆོས་དབྱིངས་
སུམ་བརྒྱ་ང་དྲུག་
༄༅། །དགོས། །ཞེས་དམིགས་གཏད་འཇུར་བུའི་བློ་ཡིས་མ་བསྒོམས་པར་མ་བཅོས་རང་བབས་སུ་བཞག་པའི་ས་སྟེ། བཞག་ཐབས་དེ་དང་ལྡན་
ན་རང་རིག་རྗེན་པ་ལྷང་ལ་བུད་འོང་། དེ་འདྲའི་རང་རིག་དེ་ནི་ཚིག་གིས་བརྗོད་པའི་སྒྲ་དང༌། སེམས་ཀྱིས་བསམ་པའི་བློ་དང་བྲལ་བས་ན། །
འཁྲུལ་བ་ཀུན་གྱི་ཕ་རོལ་ཏུ་ཕྱིན་པ་ཡིན་ཞེས་མ་འཁྲུལ་རྣལ་མའི་གནས་ལུགས་ཡིན་པར་བསྟན། དེ་ནི་དམིགས་བཅས་ཀྱི་བློ་ངོར་རིག་པ་རང་གི་
གཤིས་སོ་མ་ཉིད་དེ་བཅོས་ཅི་དགོས་ཞེས་མ་བཅོས་རང་སར་བཞག་ན་མངོན་དུ་གྱུར་འོང་ཞེས་བསྟན། གཞན་ཡང་ཀུན་བྱེད་ལས། བླང་དོར་མེད་
པའི་བྱང་ཆུབ་ཆོས་ཉིད་ལ། །མཁའ་ལྟར་གནས་པའི་ལུས་སེམས་བཅོས་སུ་མེད། །ཅེས་སོ། །རྩ་བའི་ཚིགས་བཅད་འདིས་ངོ་བོ་རང་བཞིན་ཐུགས་
207
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
རྗེ་གསུམ་ལས། ངོ་བོ་སྟོང་པ་ཆོས་སྐུ་བསྟན་ཏོ། །
༈ བཅུ་གསུམ་པ་རིག་པ་གསལ་སྟོང་ཆེན་པོར་འགག་བཅིང་བ་ནི། བྱང་ཆུབ་རང་བཞིན་ནམ་མཁའི་དཀྱིལ་ཡངས་འདྲ། །དྲན་དང་རྟོག་པ་མེད་
པ་སྒོམ་པའི་མཆོག །རང་གི་རང་བཞིན་མ་གཡོས་བཅོས་པ་མེད། །མི་བསམ་ཡིད་ལ་བྱེད་པ་རྣམ་བྲལ་བ། །རང་བབས་ཆོས་ཉིད་དུས་གསུམ་
འཕོ་འགྱུར་མེད། །འགྱུ་འཕྲོའི་ཀུན་རྟོག་མེད་ན་སྒོམ་པའི་མཆོག །འདིར་རིག་པ་དོན་དམ་བྱང་ཆུབ་སེམས་ཀྱི་རང་བཞིན་རང་འོད་གསལ་བ་ནི་
ནམ་མཁའི་དཀྱིལ་ཡངས་པོ་ལ་ཉི་ཟླ་སྒྲིབ་མེད་ཤར་བ་དང་འདྲ་སྟེ། རིག་པའི་ངོ་བོ་སྟོང་པ་ཕྱོགས་གཅིག་པ་དང༌། སྟོང་རྐྱང་གསལ་ཆ་མེད་པའི་



ཆོས་དབྱིངས་
སུམ་བརྒྱ་ང་བདུན་
༄༅། །ཐུམ་མེ་བ་ལྟ་བུ་མ་ཡིན་པར་རང་བཞིན་རང་གསལ་གྱི་རྣམ་པ་དེ་རྗེན་ལ་བུད་པའི་ངང་ལ་བཞག་ཚེ། དུན་པ་དང་རྟོག་པ་འཕྲོ་འདུ་མེད་།
པར་ས་ལེར་འདུག་པ་དེ་སྒོམ་པའི་མཆོག་ཡིན། རིག་པ་རང་གི་རང་བཞིན་རང་གསལ་གྱི་ངང་ལས་མ་གཡོས་པར་གསལ་སྟོང་གཉིས་མེད་ཀྱི་
ངང་དུ་བཅོས་པ་མེད་པར་རང་བབས་སུ་སྐྱོང་ཤེས་དགོས། དེའི་ཚེ་ན་ཅི་ཡང་མི་བསམ་ཡིད་ལ་བྱེད་པའི་འདུ་བྱེད་རྩིས་གདབ་ཀྱི་རྣམ་པ་དང་
བྲལ་བ་དེའི་ངང་དུ། ཤིག་གེ ཁྲེས་སེ། རྗེན་ནེ་བཞག་པ་ན། རང་བབས་ཀྱི་ཆོས་ཉིད་རང་བཞིན་རང་གསལ་བ་དེ་ནི་དུས་གསུམ་འཕོ་འགྱུར་
མེད་པར་ཡེ་ནས་ཡོད་པའི་ཕྱིར་ན་དེའི་ངང་ལ་བཞག་དགོས། དེའི་ངང་དུ་བཞག་ཚེ་རྣམ་རྟོག་ནང་དུ་འགྱུ་བ་དང་ཕར་འཕྲོ་བ་ལྟ་བུའི་འགྱུ་འཕྲོའི་
མཛོད་འགྲེལ།



ཀུན་རྟོག་གཉིས་དེ་བསྐྱུར་ལ། རིག་པ་རྗེན་པའི་ངང་ལ་བཞག་ན་ཀུན་རྟོག་ཆུ་ལ་རི་མོ་བྲིས་པ་བཞིན་རང་ཡལ་དུ་མེད་འགྲོ་བས་ན་དེ་ནི་སྒོམ་པའི་
མཆོག་ཡིན་ནོ། །འདིས་ནི་ཀུན་རྟོག་རང་ཡལ་དུ་འགྲོ་བའི་གདམས་པ་རིག་པ་གསལ་སྟོང་ཆེན་པོའི་ཆིངས་སུ་བཅིང་ཚུལ་གྱི་རང་བཞིན་གསལ་
བར་བསྟན་ཏོ། ། ༈ བཅུ་བཞི་བ་ཤར་གྲོལ་རིས་མེད་རྗེན་པར་བཅིང་བ་ནི། དེ་བཞིན་ཉིད་དེ་གང་གནས་དམ་པའི་སེམས། །སངས་རྒྱས་ཉག་
གཅིག་མཚོན་པ་ཀུན་དང་བྲལ། །མི་གཡོ་ཆོས་དབྱིངས་འཛིན་རྟོག་ཕྱམ་འདས་པ། །རྒྱལ་བའི་དགོངས་ཀློང་རང་བཞིན་ཡངས་པའི་མཆོག །ལུས་
# སེམས་བཅོས་པའི་འཆིང་བ་རྣམས་སྤངས་ཤིང༌། །གྱིན་འདར་ལྷོད་ཆགས་དྲན་བསམ་ཅི་འགྱུས་ཀྱང་། །གཞི་གཞག་ཆོས་ཉིད་ངང་ལས་མི་གཡོ་
210



ཆོས་དབྱིངས་
སུམ་བརྒྱ་ང་བརྒྱད་ མཛོད་འགྲེལ།
༄༅། །ན། །ཐམས་ཅད་ཀུན་བཟང་དགོངས་ཀློང་ཡངས་པ་ཡིན། །རིག་པ་ཆོས་ཉིད་དེ་བཞིན་ཉིད་དེ་ནི་གནས་ལུགས་མཐར་ཐུག་པ་ཉིད་ཡིན་
པས་ན། དེའི་ངང་དུ་ནམ་ཡང་འདུ་འབྲལ་མེད་པར་གང་གནས་པ་དེ་ནི་དམ་པའི་སེམས་ཏེ་སངས་རྒྱས་ཉག་གཅིག་གི་དགོངས་པ་ཡིན། དེ་ནི་སོ་
སོ་རང་རིག་པའི་ཡེ་ཤེས་ཀྱི་སྤྱོད་ཡུལ་མ་གཏོགས། ཀུན་རྟོག་གི་བློ་གཉིས་སྣང་ཅན་གྱིས་མཚོན་པ་ཀུན་དང་བྲལ་བ་ཡིན། དེས་ན་དེ་འདྲའི་ཆོས་ བློ
ཉིད་དེ་བཞིན་ཉིད་ཀྱི་ངང་ལས་མི་གཡོ་བའི་ཆོས་ཀྱི་དབྱིངས་དེ་ལ་འཛིན་རྟོག་སོགས་བློའི་སྤྲོས་པ་ཐམས་ཅད་ཕྱམ་གཅིག་ཏུ་ཡེ་ནས་འདས་ཟིན་
པ་ཡིན་པས་ན། དེ་ནི་དུས་གསུམ་རྒྱལ་བ་ཡོངས་ཀྱི་ཐུགས་ཆོས་དབྱིངས་དགོངས་པའི་ཀློང་མཐར་ཐུག་གི་གྲོལ་ས་ཀུན་ཏུ་བཟང་པོའི་གྲོལ་གཞི་



ཁང་སར་བསྟན་པའི་དབང་ཕྱུག་གི་གསུང་འབུམ།
རང་བཞིན་ཡངས་པའི་ཆོས་མཆོག་ཏུ་གྱུར་པ་ཡིན་ནོ། །ད་ལྟ་རང་ཅག་དང་པོའི་ལས་ཅན་རྣམས་ཀྱིས་དེའི་ངང་དུ་མཉམ་པར་བཞག་འདོད་ན།
ལུས་སེམས་བཅོས་པའི་འཆིང་བ་རྣམས་སྤངས་ཤིང་སྒོ་གསུམ་མ་བཅོས་རང་བབས་སུ་ཕྱམ་ཕྱམ་ཡངས་པ་ཆེན་པོར་ལྷོད་དེ་གྱིན་འདར་རམ་རང་
གར་ལྷོད་ཆགས་སུ་བཞག་པ་ན་རིག་པའི་ཡེ་ཤེས་མ་བསྒྲིབས་ས་ལེར་སྐྱོན་གསུམ་བྲལ་བའི་ནམ་མཁའ་ལྟར་རྒྱ་ཆེ་ཀློང་ཡངས་པར་མངོན་དུ་གྱུར་
འདུག དེ་ཚེ་རིག་པ་རྒྱ་མཚོ་ལྟ་བུ་ལས་འཆར་ཚུལ་མ་འགགས་པས་ན། ཤེས་པ་ནང་དུ་འགྱུ་བ་དང་། ཕྱིར་འཕྲོ་བ་སོགས་དྲུན་བསམ་ཅི་འགྱུས་
ཀྱང་ཆུ་དང་རྦ་རླབས་ལྟར་བཟང་ངན་མེད་པར་ཅི་ཤར་ཡང་དེའི་རྗེས་མི་མཐུད་ངོ་ལ་མི་བལྟ་བར་རང་གར་བསྒྱུར་ལ། གཞི་གཞུག་ཆོས་ཉིད་།
212



ཆོས་དབྱིངས་
སུམ་བརྒྱ་ང་དགུ་
༄༅། །མཉམ་པ་ཆེན་པོའི་རིག་པ་ཟང་ཐལ་དེའི་ངོ་བོ་ངོས་བཟུང་ལ། ཟང་ངེ་། རྗེན་ནེ། སེང་ངེ་། བར་མེད་གསལ་དྭངས་ཆེན་པོའི་ངང་ལས་མི་
གཡོ་ན། རྦ་རླབས་རྒྱ་མཚོར་ཐིམ་ཚེ་གཉིས་མེད་དུ་འདྲེས་པ་བཞིན་རྩལ་གང་ཤར་ཐམས་ཅད་རང་གྲོལ་དུ་སོང་ཚེ། རིག་པ་དང་རྩལ་དང་རོལ་བ་
ཐམས་ཅད་དབྱེ་བསལ་མེད་པར་ཀུན་ཏུ་བཟང་པོའི་དགོངས་ཀློང་ཡངས་པ་ཆེན་པོ་དང་གཉིས་མེད་དུ་གྱུར་ནས་གྲོལ་ཚུལ་ཡིན་ནོ། །དེ་ལྟར་རྣམ་
རྟོག་གང་ཤར་རིག་པའི་ངང་དུ་བཞག་ཚེ་རང་ཡལ་དུ་སོང་ན། འགྱུ་བ་དང་ཤར་བས་ཅི་ཡང་མི་གནོད་པར་རང་གྲོལ་དུ་སོང་བ་ཡིན། དེ་ལྟར་ཤར་
བ་དང་གྲོལ་བ་དུས་མཉམ་དུ་སོང་ཚེ་འགྱུ་བའི་མཚང་རིག་པ་ཞེས་བྱ་སྟེ། འགྱུ་བ་རང་ཡལ་དུ་སོང་བའི་ཕྱིར་རོ། །དེས་ཐུགས་རྗེ་འགག་མེད་
མཛོད་འགྲེལ།



བསྟན་ཏོ། ། ༈ བཅོ་ལྔ་བ་ད་ནི་དགོངས་པ་ཆོས་ཉིད་ཡངས་པར་འཕྲང་བསལ་བ་ལས། རྩལ་དང་རོལ་བའི་འཆར་ཚུལ་མ་འགགས་པར་དག་
མཉམ་བློ་འདས་གཅིག་ཏུ་འཕྲང་བསལ་བ་ནི། མ་བཟུང་མ་བཏང་འཇུར་བུའི་སྒྲིམ་ལྷོད་མེད། །ཇི་བཞིན་རང་བབས་རྒྱ་ཡན་ངང་གིས་ཟིན། །མི་
གཡོ་ཕྱམ་གདལ་ཡངས་དོག་མེད་པའི་ཀློང༌། །དྲན་བསམ་ཐམས་ཅད་རང་བྱུང་རང་ཞི་ན། །རྡོ་རྗེ་སེམས་དཔའ་ནམ་མཁའི་དགོངས་པ་ཡིན། ། བློ
སེམས་ནང་དུ་མ་བཟུང་། རྣམ་རྟོག་ཕྱིར་མ་བཏང་། དམིགས་གཏད་འཇུར་བུའི་བློས་མ་བཅིངས་བར་གྲིམ་ལྷོད་མེད་པའི་ངང་དུ་ཁ་ཡན་དུ་གློད་
ལ་བཞག་པ་ན། རིག་པ་རང་གི་གཤིས་ལུགས་ཇི་བཞིན་པའི་སྟོང་གསལ་མ་འགགས་པའི་རིག་ཆ་རྗེན་པ་རང་བབས་སུ་ཡོད་པ་དེའི་སྟེང་དུ་མ་



ཆོས་དབྱིངས་
སུམ་བརྒྱ་དྲུག་ཅུ་
༄༅། །ཡེངས་པ་དང་དེའི་གདངས་མ་ཤོར་ན། རྩལ་རྒྱ་ཡན་དུ་བཏང་ཡང་སྐྱོན་མེད་དེ་དཔེར་ན་ཤེལ་གོང་ལག་ནས་མ་ཤོར་ན། འོད་ལྔ་ཕྱོགས་
གང་ལ་འཕྲོ་ཤོར་ཡང་མི་གནོད་པ་བཞིན། རྩལ་རྒྱ་ཡནཾ་དུ་ཤོར་ཡང་རང་ཤར་རང་གྲོལ་ཏེ་ངོ་བོའི་ངང་ལ་རང་ཡལ་དུ་འགྲོ་བས་ན། དེའི་སྐབས་
སུ་རིག་པ་རང་གི་ངོ་བོ་རྗེན་ནེ་བ་དེའི་སྟེང་དུ་རང་ས་ངང་གིས་ཟིན་རྒྱུ་ནི་དོན་གནད་ཡིན། དེས་ན་རིག་པ་རང་གི་ངོ་བོ་མི་གཡོ་བར་ཕྱུམ་གདུལ་
༧ མཉམ་པ་ཉིད་ཡངས་དོག་མཐོ་དམན་མེད་པའི་ཟང་ཀ་མ་དེའི་ངང་ལ་ཟང་ངེ་ཐལ་ལེ་མ་ཡེངས་པར་བཞག་ན། རྩལ་དང་རོལ་བ་དྲན་བསམ་
ཐམས་ཅད་རིག་པའི་ངང་ནས་རང་བྱུང་རང་ཤར་རང་ཡལ་རང་སར་ཞི་ནས་འགྲོ་བ་ན། རླུང་ཡར་གྱེས། རིག་པ་ཚུར་འདུས། གདངས་ནང་དུ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ལོག རྩལ་གཞི་ཐོག་ཏུ་གྲོལ། ངོ་བོ་ཟང་ཀ་ཐིག་ལེ་གཅིག་ཏུ་འདུས་པའི་ངང་དང་མ་བྲལ་ན་དེ་ལ་རྡོ་རྗེ་སེམས་དཔའ་ནམ་མཁའི་དགོངས་པ་
ཞེས་བྱ་བ་ཡིན་ནོ། །དེའི་ཚུལ་ཡང་། ཀུན་བྱེད་ལས། ཆོས་ཀྱི་དབྱིངས་སུ་གཅིག་པས་བགྲོད་དུ་མེད། །སྙིང་པོའི་དོན་དང་འགྲོགས་པས་ཡེངས་པ་
མེད། །ཐིག་ལེ་གཅིག་ཏུ་འདུས་པས་གར་མི་འགྲོ། །ཞེས་ཆོས་ཐམས་ཅད་ཆོས་ཀྱི་དབྱིངས་སུ་གྲོལ་བའི་ཚེ་ན་ཆོས་དབྱིངས་རིག་པ་གཅིག་པུ་ལས་
གཞན་མེད་པས་ཕྱོགས་གཞན་དུ་ས་ལམ་བགྲོད་དུ་མེད་པ་དང་། གནས་ལུགས་སྙིང་པོའི་དོན་རང་བྱུང་རིག་པའི་ཡེ་ཤེས་དེ་རང་དང་ཡེ་ནས་
འབྲལ་བ་མེད་པར་འགྲོགས་པས་ན་ཡེངས་པ་མེད་པ་དང་། མཐར་ཐུག་གི་གྲོལ་ས་ཐིག་ལེ་ཉག་གཅིག་ཏུ་འདུས་པས་ན་འབྲས་བུ་སངས་རྒྱས་



ཆོས་དབྱིངས་
སུམ་བརྒྱ་རེ་གཅིག་ མཛོད་འགྲེལ།
༄༅། །ཀྱང་རིག་པ་རང་ཐོག་ཏུ་ཐོབ་པ་ལས་ས་ལམ་སྦྱངས་ནས་ཐོབ་པ་ལྟ་བུའི་གར་མི་འགྲོའོ། །འདི་ལ་འཕྲང་བསལ་བ་ཅིས་ཕྱིར་ཟེར་ན་རིག་
པའི་རང་གདངས་མ་ཤོར་ན་རྩལ་རྒྱ་ཡན་དུ་བཏང་ཡང་སྐྱོན་མེད་པས་ན་འཕྲང་བསལ་བ་ཟེར་རོ། ། ༈ བཅུ་དྲུག་པ་རྟོགས་མ་རྟོགས་འཆིང་གྲོལ་
གྱི་རང་བཞིན་ཡིན་པས་འཕྲང་བསལ་བ་ནི། མ་བཅོས་ཀློང་དུ་མ་ཡེངས་ངང་ལྡན་ན། །དྲན་རྟོག་ཡུལ་ལ་འཇུག་པའང་ཆོས་ཉིད་ངང་། །ཆེད་དུ་ E
འཇུར་བུས་བཅོས་ན་ཆོས་ཉིད་ཀྱང་། །མི་རྟོག་མཁའ་ལྟར་ཡངས་ཀྱང་མཚན་མའི་གཟེབ། །ཉིན་མཚན་སྒོམ་པས་འདའ་ཡང་འཆིང་ཞེན་ཉིད། །
# བསམ་གཏན་ལྷ་དང་མཚུངས་པར་རྒྱལ་བས་གསུངས། །དེ་བས་མ་ཡེངས་འབད་རྩོལ་ཞིག་པའི་སེམས། །རང་བབས་འཛིན་རྩོལ་འདས་པ་ཤིན་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཏུ་གཅེས། །རིག་པ་མ་བཅོས་ས་ལེ་སེང་ངེ་རྗེན་ནེ་བའི་ཀློང་དུ་ནམ་ཡང་འབྲལ་བ་མེད་པར་དུས་རྟག་ཏུ་མ་ཡེངས་པའི་ངང་ནས་རང་ཚུགས་མ་
ཤོར་བ་དང་ལྡན་ན། དེའི་རྩལ་དང་རོལ་བ་དྲུན་རྟོག་ཡུལ་ལ་འཇུག་པའམ་འཕྲོ་ནའང་མི་སྐྱོན་ཏེ་རྩ་བའི་རིག་པ་ཆོས་ཉིད་ཀྱི་ངང་ལས་མ་གཡོས་
པའི་ཕྱིར་རོ། །འདིའི་གནད་ཀྱང་འཕྲོ་བའི་ཆ་དེ་བསྒྱུར་ལ་རིག་ཆ་རྗེན་པའི་ངང་མ་ཤོར་ན་འཕྲོ་ཆ་དེ་ལ་ནུས་པ་ཅི་ཡང་མེད་པར་རང་ཤར་རང་
གྲོལ་དུ་འགྲོའོ། །དེ་ལྟར་མ་ཡིན་པར་རིག་ཆ་རྗེན་པའི་ངང་དེ་བོར་ནས་ཆེད་དུ་སེམས་ཀྱི་འཛིན་ཞེན་ལངས་ནས་དམིགས་གཏད་འཇུར་བུའི་རྟོག་
# པ་དང་བདེ་གསལ་མི་རྟོག་པའི་ཉམས་ལ་ཞེན་པ་སོགས་ཀྱིས་བཅོས་བསླད་ཞུགས་ན། ཆོས་ཉིད་རང་གི་ངོ་བོ་ལ་འཁྲུལ་བ་མེད་ཀྱང་མི་ཕན་ཏེ།



ཆོས་དབྱིངས་ སུམ་བརྒྱ་རེ་གཉིས་ མཛོད་འགྲེལ།
༄༅། །རིག་པ་རང་གི་ངོ་བོ་མི་རྟོག་མཁའ་ལྟར་ཡངས་པའི་རྒྱ་ཆེ་བ་སྤྲོས་པ་ཀུན་དང་བྲལ་བའི་སྟོང་པ་ཉིད་ཡིན་ཀྱང་རིག་པ་རང་གི་ངོ་བོ་རིག་ཆ་
རྗེན་པ་དེ་ཤོར་ནས་མཚན་མའི་གཟེབ་ཏུ་ཚུད་ཟིན་པའི་ཕྱིར་རོ། །དེ་འདྲ་བ་དེས་ནི་སེམས་རྩེ་གཅིག་པས་ཉིན་མཚན་མེད་པར་བརྩོན་པ་དྲག་པོས་
སྒོམ་པས་འདའ་ན་ཡང་སེམས་འཆིང་ཞེན་ཉིད་དུ་གྱུར་བས་ན། བསམ་གཏན་ལྷའི་སྒོམ་པ་དང་མཚུངས་པར་རྒྱལ་བ་རྫོགས་པའི་སངས་རྒྱས་ ༴
ཉིད་ཀྱིས་ཏིང་ངེ་འཛིན་གྱི་ཚོགས་དམ་པའི་ལེའུ་ལས་གསུངས་པས་ན། དེ་འདྲ་དེ་ནི་ཁམས་གསུམ་ལས་མི་འཕགས་པས་བྱིས་པ་ཉེར་སྤྱོད་ཀྱི་
བསམ་གཏན་ལས་མ་འདས་པ་ཡིན་ཏེ། ཏིང་ངེ་འཛིན་ཚོགས་དམ་པའི་ལེའུ་ལས། ཏིང་ངེ་འཛིན་ཀྱང་རབ་བརྟན་པ། །དེ་ལ་མངོན་པར་ཞེན་བྱེད་



ཁང་སར་བསྟན་པའི་དབང་ཕྱུག་གི་གསུང་འབུམ། །
པ། །བྱིས་པ་ཉེར་སྤྱོད་པ་ཞེས་བྱ། །མྱ་ངན་འདས་པ་ཉིད་མི་འགྱུར། །ཞེས་སོ། །རྒྱུ་མཚན་དེ་བས་ན་རྫོགས་པ་ཆེན་པོའི་རྣལ་འབྱོར་པ་དག་གི་
རིག་པའི་རྩལ་ལས་ཤེས་པ་ཡུལ་ལ་འཇུག་ཀྱང་། ངོ་བོའི་ངང་ནས་མ་ཡེངས་པར་འབད་རྩོལ་སྤྲོས་པ་ཐམས་ཅད་ཞིག་པའི་སེམས་རིག་པ་རང་
བབས་ཆོས་ཉིད་རྗེན་ནེ་བ་འཛིན་རྩོལ་ལས་འདས་པ་དེའི་ངོ་བོ་ལས་ནམ་ཡང་མི་འདའ་བ་དེ་ཤིན་ཏུ་གཅེས་པའི་ཆོས་གལ་ཆེ་བ་ཡིན་ནོ། །དེས་ ཧཱུཾ
ན་ཀུན་བྱེད་ལས། རྟོག་པ་རང་སར་གྲོལ་བའི་ལྟ་བ་ལ། །མ་ཡེངས་རང་བཞིན་བཞག་པས་བྱ་བཙལ་མེད། །ཀུན་ཀྱང་རང་བྱུང་རང་སར་གྲོལ་བ་
ཡིན། །ཞེས་སོ། །དེས་ན་རིག་པའི་རང་གཤིས་རྗེན་ནེ་བ་དེ་བསྐྱུར་ནས་ཆེད་དུ་དམིགས་གཏད་ཀྱིས་ཇི་ལྟར་བསྒོམས་ཀྱང་སྒོམ་པའི་འཕྲང་ཡིན་



ཆོས་དབྱིངས་ སུམ་བརྒྱ་རེ་གསུམ་ མཛོད་འགྲེལ།
༄༅། །པས་དེ་འདིར་བསལ་བར་བཤད་པ་ཡིན་ནོ། ། ༈ བཅུ་བདུན་པ་དགོངས་པའི་ངོ་བོ་བློ་ལས་འདས་པར་འཕྲང་བསལ་ནས་དྲན་བསམ་
འཕྲོ་འདུ་ལས་འདས་པར་བཅིང་བ་ནི། རང་བྱུང་ཡེ་ཤེས་ཕྱོགས་དང་རིས་མེད་པས། །འདི་ཞེས་མི་མཚོན་རང་བཞིན་སྤྲོས་ཀུན་ཞི། །དེ་བས་ཡིད་
ལ་བྱེད་པ་རྣམས་སྤངས་ཏེ། །གཞི་བྲལ་ཡངས་པ་ཆེན་པོའི་དོན་ལ་བསླབ། །རིག་པ་རང་བྱུང་གི་ཡེ་ཤེས་ལ་ཕྱོགས་དང་རིས་མེད་པ། དགག་པ་ བློ
དང་སྒྲུབ་པ་མེད་པ། བློས་འཛིན་པ་དང་རྩོལ་བ་མེད་པས་ན། འདི་ལྟ་བུ་ཞིག་ཡིན་ནོ་ཞེས་ཚིག་དང་དཔེ་ཡིས་མི་མཚོན་པ་དང་བསམ་པའི་ཡུལ་
ལས་འདས་པ། དེ་ལྟ་བུའི་རིག་པའི་རང་བཞིན་ནི། ཡོད་མེད། ཡིན་མིན། གཅིག་དང་ཐ་དད་སོགས་ཀྱི་སྤྲོས་པ་ཀུན་ཡོངས་སུ་ཉེ་བར་ཞི་བའི་



ཁང་སར་བསྟན་པའི་དབང་ཕྱུག་གི་གསུང་འབུམ།
རིག་སྟོང་བློ་འདས་བརྗོད་མེད་ཟང་ཀ་མའི་ངོ་བོའི་ངང་ལས་མ་གཡོས་པ་དེ་ཡིན། རྒྱུ་མཚན་དེ་བས་ན་དམིགས་པ་དང་གཏད་སོ་འཛིན་ཞེན་དང་
རྣམ་རྟོག་སོགས་ཡིད་ལ་བྱེད་པ་རྣམས་སྤངས་ཏེ། ངོ་བོ་ཟང་ཐལ་རྗེན་པའི་ངང་ལས་མ་གཡོས་པ་ཞིག་ནི་ཤིན་ཏུ་གཅེས་ཏེ། དེ་ལྟ་མིན་པར་ངོ་
བོའི་རང་ཚུགས་ཤོར་སོང་ན། གཞི་རང་གི་ངོ་བོ་འབད་མེད་སྤྲོས་པ་དང་བྲལ་བ་ཡིན་ཡང་། ལམ་སྒོམ་པའི་སྐབས་ན་འབད་རྩོལ་དགག་སྒྲུབ་ཅན་
དུ་སོང་ན་གཞི་ལམ་གོ་འཛོལ་བར་སོང་བ་ཡིན་པས་འབྲས་བུ་མི་ཐོབ་བོ། །དེ་བས་ན་གཞི་ཡི་ངོ་བོ་སྤྲོས་པ་ཐམས་ཅད་དང་བྲལ་བའི་ཀུན་ཁྱབ་
# ཡངས་པ་ཆེན་པོའི་དོན་ལ་བསླབས་ཏེ་སྒོམ་པ་མཐའ་འཁྱོལ་བ་ཞིག་དགོས་སོ། །ཚིགས་བཅད་འདིའི་དོན་ཚུར་བསྡུ་ན་རིག་པའི་ངོ་བོ་བློས་རྩོལ་



ཆོས་དབྱིངས་
སུམ་བརྒྱ་རེ་བཞི་
༄༅། །བ་ལས་འདས་པའི་སྤྲོས་བྲལ་ཟང་ཀ་མ་ལ། དྲན་བསམ་དགག་སྒྲུབ་ཀྱིས་བཟུང་ན་འཕྲང་ཡིན་པས་དྲན་བསམ་དགག་སྒྲུབ་ཀྱི་འཕྲང་
བསལ་ཏེ་རང་བབས་གཤིས་ཀྱི་ངང་ལ་འཇོག་ཚུལ་བསྟན་པའོ། ། ༈ བཅོ་བརྒྱད་པ་ཉག་གཅིག་སྤྲོས་པ་དང་བྲལ་བའི་རིག་པ་ལ་གང་ལྟར་ཡང་
གདགས་སུ་ཡོད་པར་འཕྲང་བསལ་བའི་ཆིངས་ནི། ཆོས་ཉིད་ཉག་གཅིག་རང་བྱུང་ཡེ་ཤེས་ཏེ། །ལྟ་བ་ཉག་གཅིག་སྤྲོས་པའི་མཐའ་དང་བྲལ། ། g
སྒོམ་པ་ཉག་གཅིག་གཏང་བཞག་འགྲོ་འོང་མེད། །སྤྱོད་པ་ཉག་གཅིག་བླང་དོར་བྱར་མེད་ཅིང་། །འབྲས་བུ་ཉག་གཅིག་ སྤང་ཐོབ་གཉིས་དང་
བྲལ། །འདི་ནི་རང་བྱུང་ལྷུན་གྲུབ་དགོངས་པ་ཡིན། །ཆོས་ཉིད་ཉག་གཅིག་རང་བྱུང་ཡེ་ཤེས་འདི་ལ་ཐ་སྙད་ལ་སྒོ་བསྟུན་ནས་ལྟ་སྒོམ་སྤྱོད་འབྲས་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
སོགས་མིང་འདོགས་ཚུལ་འདི་ལྟ་སྟེ། རྫོགས་པ་ཆེན་པོའི་མཐར་ཐུག་གི་ལྟ་བ་རང་བྱུང་གི་ཡེ་ཤེས་ཉག་གཅིག་དེ་ནི་སྤྲོས་པའི་མཐའ་ཐམས་ཅད་
དང་བྲལ་བའི་མཐའ་བྲལ་རྫོགས་པ་ཆེན་པོ་ཆོས་སྐུ་ཐིག་ལེ་ཉག་གཅིག་དེ་ཡིན། སྒོམ་པ་ཉག་གཅིག་ནི་རིག་པའི་རང་ངོ་རྗེན་པའི་ངང་ལ་བཏང་
བཞག་འགྲོ་འོང་མེད་པར་རང་བབས་སུ་ལྷོད་ལ་སྟོང་གསལ་འགག་པ་མེད་པའི་རང་གཤིས་སྐྱོང་བ་དེ་ནི་སྒོམ་པ་འོད་གསལ་ཉག་གཅིག་ཡིནཾ། བློ
སྤྱོད་པ་ཉག་གཅིག་ནི་དེ་ལྟ་བུའི་རང་བྱུང་རིག་པ་དེ་ལ་བླང་དོར་བཟང་ངན་གཉིས་སུ་མེད་པར་བླང་དོར་རང་སངས་སུ་སོང་བའི་ཆ་དེ་ནི་སྤྱོད་པ་
གཉིས་མེད་ཉག་གཅིག་ཡིན། འབྲས་བུ་ཉག་གཅིག་ནི། རིག་པའི་ངོ་བོ་ལ་འོཁོར་འདས་གཉིས་སུ་མེད་པས་ན་འཁོར་བ་སྤངས་བྱ་དང་མྱང་



ཆོས་དབྱིངས་
སུམ་བརྒྱ་རེ་ལྔ་
༄༅། །འདས་ཐོབ་བྱའི་རེ་དོགས་གཉིས་དང་བྲལ་བའི་འབྲས་བུ་དེ་ནི་སྤྲོས་བྲལ་ཀུན་ཟླུམ་ཐིག་ལེ་ཉག་གཅིག་ཡིན། དེ་ལྟ་བུའི་ལྟ་སྒོམ་སྤྱོད་
འབྲས་བཞི་བོ་ངོ་བོའི་སྒོ་ནས་རིག་པ་གཅིག་ལས་མེད་ཀྱང་། ཐ་སྙད་ཀྱི་ལྡོག་ཆ་ན་ལྟ་སྒོམ་སྤྱོད་འབྲས་བཞི་ཞེས་མིང་སྨོས་ཚུལ་འདི་ནི་རྫོགས་པ་
ཆེན་པོའི་རང་ལུགས་མ་བཅོས་རང་བྱུང་ལྷུན་གྲུབ་ཆེན་པོའི་དགོངས་པ་ཡིན་ཏེ། སེང་གེ་རྩལ་རྫོགས་ལས། སྤྱོད་པ་འཛིན་ཆགས་གཉིས་ལས་ སྒྱུ
འདས། །སྒོམ་པ་བཏང་བཞག་གཉིས་ལས་འདས། །ལྟ་བ་ཕྱོགས་དང་རིས་ལས་འདས། །འབྲས་བུ་སྤྱང་ཐོབ་མཐའ་གཉིས་བྲལ། །ཞེས་སོ། ། ༈ །
བཅུ་དགུ་བ་ཐམས་ཅད་རང་བྱུང་ཡེ་ཤེས་སུ་འཕྲང་བསལ་བས་གཞི་མཉམ་ཡངས་པ་ཆེན་པོར་བཅིང་བ་ནི། སྣང་སྲིད་སྣོད་བཅུད་འཁོར་དང་མྱ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ངན་འདས། །ཆོས་སོ་ཅོག་ཀུན་ཆོས་ཉིད་གདོད་མའི་ངང་། །རང་བྱུང་ཡེ་ཤེས་ཉིད་ལས་མ་གཡོས་པས། །གང་ཡང་གཞི་གཞག་དགོངས་པར་ཤེས་
པར་བྱ། །མདང་གི་རྨི་ལམ་ན་སྣང་སྲིད་སྣོད་བཅུད་འཁོར་འདས་ཆོས་ཁམས་རྒྱ་མཚོའི་སྣང་བ་ཐམས་ཅད་ཉིན་སྣང་བཞིན་དུ་བདེན་པར་བཟུང་སྟེ་
ཡུན་རིང་པོར་སོང་བར་སྣང་ནས། དེ་དག་བཟང་པོ་ལ་རེ་བ་དང༌། ངན་པ་ལ་དོགས་པ། བར་མ་ལ་བཏང་སྙོམས་སོགས་ཀྱི་སྣང་བ་མང་པོ་ཞིག་
ཤར་ནའང་། དེ་རིང་དཔྱད་ན་དེ་དག་གཉིད་གཅིག་གི་ངང་ལས་མ་གཡོས་པར་སྣང་ཡང་། དོན་ལ་གཏན་ནས་ཡོད་མ་མྱོང་བ་བཞིན་དུ། ད་ལྟ་
རང་ཅག་རྣམས་ལ་སྤྱི་མཐུན་དུ་སྣང་བའི་སྣང་སྲིད་སྣོད་བཅུད་འཁོར་བ་དང་མྱ་ངན་ལས་འདས་པའི་ཆོས་སོ་ཅོག་གི་སྣང་བ་འདི་དག་ཀུན་ཡུན་



ཆོས་དབྱིངས་
སུམ་བརྒྱ་རེ་དྲུག་
༄༅། །རིང་པོའི་དུས་ཤིག་ནས་གྲུབ་སྟེ་རྒྱུན་མཐུད་ཅིང་བར་མ་ཆད་པར་འཆར་བར་སྣང་བ་དང༌། སྣོད་བཅུད་འདི་དག་ཀྱང་བསྐལ་པ་ཆགས་
གནས་འཇིག་སྟོངས་སོགས་མང་པོ་བརྒྱུད་ནས་གྲུབ་པར་སྣང་ནའང་། དོན་ལ་མདང་གི་རྨི་ལམ་བཞིན་གཏན་ནས་ཡོད་མ་མྱོང་བར། ཆོས་ཉིད་
གདོད་མའི་ངང་རང་བྱུང་རིག་པའི་ཡེ་ཤེས་ཉིད་ཀྱི་མལ་ལས་མ་གཡོས་མི་གཡོ་གཡོ་བར་མི་འགྱུར་བས་ན། གང་ཡང་ཅི་སྣང་གཞི་གཞག་གདོད་
མའི་མགོན་པོ་ཀུན་ཏུ་བཟང་པོའི་ཐུགས་ཀློང་ཆོས་ཉིད་ཀ་དག་ཐིག་ལེ་ཉག་གཅིག་གི་དགོངས་པར་ཤེས་པར་བྱའོ། །དེ་ཡང་རྩལ་ཆེན་ཡོན་ཏན་
རྫོགས་པའི་ལུང་ལས། སྣང་སྲིད་འཁོར་འདས་ཆོས་སོ་ཅོག །གདོད་ནས་རང་བྱུང་ཡེ་ཤེས་ངང་། །མ་གཡོས་རྩལ་ཆེན་ལྷུན་གྱིས་རྫོགས། །དངོས་
མཛོད་འགྲེལ།



ཁང་སར་བསྟན་པའི་དབང་ཕྱུག་ག་གསུང་འབུམ།
བྲལ་སྟོང་པའི་རང་སྣང་ངོ༌། །ཞེས་སོ། ། ༈ ཉི་ཤུ་བ་ད་ནི་རང་དྭངས་རྒྱ་མཚོ་དྭངས་པའི་འོད་གསལ་དུ་ལ་བཟླ་བ་ལས། མི་གཡོ་མཉམ་པ་ཆེན་
པོར་རང་ས་བཟུང་བ་ནི། སྣ་ཚོགས་ཡུལ་དུ་སྣང་བའི་ཆོས་རྣམས་ལ། །གང་དུ་འདི་ལྟར་འཇོག་ཅེས་མི་རྟོག་པར། །རང་བབས་སྤྲོ་བསྡུ་བྲལ་བར་
ལྷུན་གྱིས་ཞོག །ཆོས་ཉིད་མཉམ་པའི་ཀློང་དུ་ངང་གིས་གནས། །དཔེར་ན་རྫིང་བུ་དྭངས་པའི་ནང་གི་ཟླ་གཟུགས་ལ་བལྟ་འདོད་ན། རྫིང་བུ་དེ་མི་ ཟླ
དཀྲུག་མི་བསྒུལ་བར་རང་སར་བཞག་ན་ཟླ་གཟུགས་དེ་ལྷག་གེར་ཤར་འདུག་པ་བཞིན་དུ་རིག་པའི་རང་ངོ་ལ་བལྟ་བའི་ཚེ་རིག་པའི་རྩལ་ལས་
ཎྞཾ ཤར་བའི་སྣ་ཚོགས་ཡུལ་དུ་སྣང་བའི་གཟུགས་སྒྲ་དྲི་རོ་རེག་བྱ་སོགས་ཆོས་རྣམས་གང་ལ་ཡང་བསལ་བཞག་མི་བྱེད་པར། ཡུལ་གང་གི་སྟེང་དུ་



ཆོས་དབྱིངས་ སུམ་བརྒྱ་རེ་བདུན་ མཛོད་འགྲེལ།
༄༅། །ཡུལ་ཅན་ཤེས་པ་འདི་ལྟར་འཇོག་ཅེས་མི་རྟོག མི་དཔྱོད། མི་བསམ་པར་སྒོ་གསུམ་རང་བབས་སུ་གློད་ལ་དམིགས་པ་སོགས་སྤྲོ་བསྡུ་
བྲལ་བར་རིག་པ་རང་བྱུང་ལྷུན་གྱིས་གྲུབ་པའི་ངང་དུ་ཤིགས་སེ། ཁྲེས་སེ། རྗེན་ནེར་ཞོག་དང་བཞི་ཆ་གསུམ་བྲལ་གྱི་རིག་པ་མངོན་དུ་གྱུར་ཏེ་
ཆོས་ཉིད་སྤྲོས་བྲལ་མཉམ་པའི་ཡེ་ཤེས་ཀྱི་ཀློང་དུ་འདུ་འབྲལ་མེད་པར་ངང་གིས་གནས་ནས་འདུག་གོ ། ༈ ཉེར་གཅིག་པ་རང་གསལ་ཟང་ཐལ་
རྗེན་པར་ས་བཟུང་བ་ནི། དཀར་དམར་ཡུལ་དུ་སྣང་བའི་རྣམ་པ་ལ། །དབང་པོ་མི་བསྡུ་མིག་ཀྱང་མི་འགུལ་བས། །བདག་ལ་མི་བསམ་གཞན་ལ་
མི་རྟོག་པར། །ཕྱམ་ཕྱམ་ཡངས་པ་ཆེན་པོར་རང་གསལ་ཞོག །མིག་ཤེས་ཀྱི་ཡུལ་དུ་སྣང་བའི་གཟུགས་དཀར་དམར། རྣ་ཤེས་ཀྱི་ཡུལ་དུ་སྣང་བའི་



ཁང་སར་བསྟན་པའི་དབང་ཕྱུག་གི་གསུང་འབུམ། །
སྒྲ་བཟང་ངན། ལུས་ཤེས་ཀྱི་ཡུལ་དུ་སྣང་བའི་རེག་བྱ་འཇམ་རྩུབ་སོགས་ཚོགས་དྲུག་གི་ཡུལ་དུ་སྣང་བའི་རྣམ་པ་གང་ལའང་སྤང་བླང་མི་བྱེད་
པར། དཔེར་ན་རྒྱ་མཚོ་དྭངས་པར་གཟུགས་བརྙན་ཤར་བ་ལྟར་རང་སར་བཞག་པ་སྟེ། དབང་པོ་སྒོ་ལྔ་ནང་དུ་མི་བསྡུ་ཞིང་མིག་ཀྱང་མི་འགུལ་
བས་ཧར་གཞག་དྭངས་པ། ཡུལ་ཀྱང་མི་དགག་པར་སྣ་ཚོགས་གསལ་སྣང་བཀྲ་ལམ་མེར་བཞག སེམས་ཀྱང་བདག་ལ་མི་བསམ་གཞན་ལ་མི་
རྟོག་པར་སྤྲོ་བསྡུ་མེད་པར་ཕྱམ་ཕྱམ་ཡངས་པ་ཆེན་པོར་རིག་པ་རང་གསལ་ཟང་མ་ཐལ་གྱི་ངང་དུ་ཞོག་ཅིག་དང༌། དེ་ཡིས་རིག་པའི་རང་གཤིས་
# རྗེན་པ་ལྷག་གེར་མངོན་དུ་མི་འགྱུར་མི་སྲིད་དེ། ནོར་བུ་ཕྲ་བཀོད་ལས། རིག་པའི་ངོ་བོ་དེ་ཉིད་ལས། །འགག་མེད་ཟང་ཐལ་གནས་པའི་དཔེ། །



ཆོས་དབྱིངས་ སུམ་བརྒྱ་རེ་བརྒྱད་
༄༅། །དཔེར་ན་རྒྱ་མཚོ་དྭངས་པ་ལ། །གཟའ་དང་སྐར་མ་ཤར་བ་བཞིན། །བག་ལ་ཉལ་བའི་དུག་མེད་པར། །སྣ་ཚོགས་ཟང་ཐལ་ཆེན་པོར་
གནས། །ཞེས་རིག་པའི་ངོ་བོ་དེ་ཉིད་སྟོང་ཞིང་རང་བཞིན་གསལ་བའི་བདག་ཉིད་ཅན་ལ། ཐུགས་རྗེ་འགག་མེད་ཟང་ཐལ་དུ་གནས་པའི་དཔེ་ནི།
# དཔེར་ན་རྒྱ་མཚོ་དྭངས་པ་ལ་གཟའ་དང་སྐར་མ་ཤར་བ་བཞིན་དུ་སྣང་བ་སྣ་ཚོགས་མ་འགགས་བཀྲ་ལམ་མེར་ཤར་པའི་ངང་གློད་ལ་བཞག་ནས་
རིག་པའི་རང་གཤིས་རྗེན་པར་བསྐྱང་ན་རྣམ་རྟོག་རགས་པ་རང་ཡལ་དུ་འགྲོ་བ་མ་ཟད། ཕྲ་བ་བག་ལ་ཉལ་བའི་དུག་ཀྱང་མེད་པར་རང་ཡལ་དུ་
# སོང་ནས་སྣང་བ་སྣ་ཚོགས་ཟང་ཐལ་ཆེན་པོར་ཤར་ནས་གནས་སོ། །ཞེས་སོ། ། ༈ ཉེར་གཉིས་པ་རྒྱ་གྲོལ་ཡངས་པར་ཕྱམ་གདལ་དུ་དཔངས་



ཁང་སར་བསྟན་པའི་དབང་ཕྱུག་གི་གསུང་འབུམ། །
བསྟོད་པ་ནི། རྒྱ་བསྐྱེད་དཔངས་བསྟོད་སྤྲོ་བསྡུ་བྲལ་བའི་སེམས། །ཀུན་མཉམ་རང་བྱུང་ཡེ་ཤེས་དགོངས་པ་ལ། །ཕྱི་ནང་བར་མེད་ནམ་མཁའ་
འདྲེས་པའི་ཉམས། །བདེ་གསལ་སྤྲོས་དང་བྲལ་བའི་ཏིང་འཛིན་འཆར། །དེའང་རི་མཐོན་པོའི་རྩེ་གནམ་ཁ་ཞེང་ཆེ་སར་ཕྱིན། ལུས་གནད་དྲང་
པོར་བསྲིངས། རོ་སྟོད་སེང་སེང་བྱ། ལྟ་སྟངས་གཟེངས་བསྟོད། མིག་བར་སྣང་ལ་བལྟ། རིག་པ་རྒྱུ་བསྐྱེད། སེམས་དཔངས་བསྟོད། རྣམ་རྟོག་
ཕར་མི་སྤྲོ། དམིགས་པ་ཚུར་མི་བསྡུ་བར། བསམ་བརྗོད་བྲལ་བའི་སེམས་སྒོ་ལྔ་རང་བབས་སུ་ལྷོད་ལ་བཞག་ཚེ། འཁོར་འདས་ཀྱི་ཚོས་ཀུན་
# མཉམ་ཉིད་རང་བྱུང་ཡེ་ཤེས་ཀྱི་དགོངས་པ་དང་དབྱེར་མེད་དུ་འདྲེས་པ་ལྟ་བུའི་ངང་ལ། ཕྱི་ནང་བར་མེད། སྟེང་དང་འོག་མེད། ཕྱོགས་དང་།



ཆོས་དབྱིངས་
སུམ་བརྒྱ་རེ་དགུ་
༄༅། །ཕྱོགས་མཚམས་མེད་པའི་ཁྱབ་གདལ་ཟང་ཀ་རྗེན་པ་རང་གི་ལུས་ངག་ཡིད་གསུམ་དང་ནམ་མཁའ་གཉིས་དབྱེར་མེད་དུ་འདྲེས་སོང་བ་ལྟ་
བུའི་ཉམས་ཤར། བདེ་གསལ་མི་རྟོག་པ་སོགས་ཀྱི་སྤྲོས་པ་ཐམས་ཅད་དང་བྲལ་བའི་ཏིང་ངེ་འཛིན་འཆར། རིག་པ་ཟང་ཐལ་རྗེན་པའི་ཉམས་
དང་། སྣང་བ་ཐམས་ཅད་སང་སེང་། ཁྲལ་ཁྲོལ་གྱི་ཉམཾས་ཤར་ཏེ་སྣང་བ་འདི་དག་ཞིག་ལ་ཁད། འཐོར་ལ་ཁད་སྙམ་པ་དང༌། ཤེས་པའང་ཟང་ ཉྩ
ཐལ་བྱ་ལམ་རྗེས་མེད་ལྟ་བའི་སྣང་བ་དང་ཐམས་ཅད་སྟོང་པ་རྒྱ་གྲོལ་དུ་ཐག་ཆོད་ནས་ཅི་ཡང་མེད་པའི་ངང་ནས་ཅིར་ཡང་འཆར་བ་རེད་སྙམ་པ་
ཎྞཾ དང༌། རྣམ་རྟོག་བཙལ་ཀྱང་རྙེད་རྒྱུ་མི་འདུག་སྙམ། རྣམ་རྟོག་མང་ཟེར་བ་ཅི་ཡིན་ཨང་སྙམ་པ་སོགས་མདོར་ན་ཟང་ཐལ་གྱི་ཉམས་བརྗོད་ལས་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
འདས་པ་འཆར་རོ། །སེང་གེ་རྩལ་རྫོགས་ལས། དགོངས་པར་རང་གནས་ཏིང་འཛིན་ཅོག་གཞག་དང༌། །དངོས་མེད་རང་སྣང་དཀྱིལ་འཁོར་ཀུན་
གྱི་གཙོ། །འགྱུར་མེད་རང་སངས་ཆོས་ཉིད་ཀུན་གྱི་ཡུལ། །རང་སྣང་མི་རྟོག་གཅིག་པུ་ལྷང་ངེར་གནས། །དཔྱོད་པ་ཡིད་ཀྱི་རྣམ་རྟོག་བྲལ་བ་ནི། །
གསང་སྔགས་དོན་གྱི་གཏན་ཚིགས་ཆེན་པོའོ། །ཞེས་རིག་པ་ཆོས་ཉིད་ཀྱི་དགོངས་པ་ལ་གཡོ་འགུལ་མེད་པར་རང་སར་གནས་པ་དེ་ཏིང་ངེ་འཛིན་ ཚོ
ཅོག་གཞག་ཡིན་པ་དང་། ཆོས་ཐམས་ཅད་དངོས་མཚན་དུ་འཛིན་པའི་བློ་རང་སར་ཡལ་ནས་དངོས་མེད་ཅི་ཡང་མེད་ཀྱང་ཅིར་ཡང་འཆར་རུང་གི་
རྣམ་པར་རང་སྣང་དུ་རྟོགས་པ་ནི་དཀྱིལ་འཁོར་ཀུན་གྱི་གཙོ་བོ་ཡིན་པ་དང་། རིག་པ་འཕོ་འགྱུར་མེད་པའི་དོན་དམ་མི་ཤིགས་པའི་ཡེ་ཤེས་ཀྱི་ངོ་



ཆོས་དབྱིངས་
སུམ་བརྒྱ་བདུན་ཅུ་
༄༅། །བོར་རང་སངས་པ་ནི་ཆོས་ཉིད་ཀུན་གྱི་ངོ་བོ་གཉིས་མེད་ཟུང་འཇུག་ཆེན་པོར་གྲོལ་བའི་ཡུལ་ཡིན། རང་སྣང་ཐམས་ཅད་རྣམ་པར་མི་རྟོག་
ཟཔའི་ཡེ་ཤེས་རིག་པ་རྗེན་པ་གཅིག་པུའི་ངང་དུ་གསལ་ལ་མ་འདྲེས་པར་ལྷང་ངེར་གནས་ཀྱང་སོ་སོར་འཛིན་པའི་དཔྱོད་པ་ཡིད་ཀྱི་རྣམ་རྟོག་དང་།
བྲལ་བ་ནི། གསང་སྔགས་དོན་གྱི་གཏན་ཚིགས་ཟབ་པའི་གནད་ཆེན་པོ་ཡིན་ནོ་གསུངས། ༈ བདུན་པ་ད་ནི་ཤན་འབྱེད་ཀྱི་འཕྱང་ཆེན་པོས་ཐེ་ ཧཱུཾ
༧ ཚོམ་གྱི་རྟོག་མཐའ་བསལ་བ་ལ་ལྔ་ལས། དང་པོ་རང་བྱུང་གི་དགོངས་པར་བཞག་པས་འཁྲུལ་སྣང་འཁོར་བ་དག་ལུགས་ཀྱི་ཤན་འབྱེད་ནི། གཞི་
གཞག་མི་གཡོ་ཆོས་ཉིད་དགོངས་པ་ལ། །ཕྱི་དང་ནང་མེད་གཟུང་འཛིན་སྤྲོས་དང་བྲལ། །ཡུལ་ཞེས་གཞན་དུ་ཞེན་པའི་སེམས་མེད་པས། །གཟུང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
བའི་ཆོས་མེད་སྣོད་བཅུད་སྣང་ཞེན་བྲལ། །འཁོར་བར་སྐྱེ་བའི་ཡུལ་མེད་ནམ་མཁའ་འདྲ། །རང་ཞེས་སེམས་ལ་ནང་དུ་མི་རྟོག་པས། །འཛིན་པའི་
ཆོས་མེད་སྲིད་པའི་ཀུན་རྟོག་ནི། །འཁོར་བར་སྐྱེ་པའི་མཁན་པོ་རྩད་ནས་ཆོད། །དེ་ཚེ་མཁའ་འདྲ་ཕྱི་ནང་འཁྲུལ་བའི་ཆོས། །གང་ཡང་མི་དམིགས་།
ཆོས་སྐུའི་དགོངས་པར་ཕྱིན། །ཟད་པའི་སར་ཐུག་འགྲོ་དང་འོང་མེད་པས། །ཐམས་ཅད་ཀློང་འབྱམས་ཀུན་ཏུ་བཟང་པོའི་ཞིང་། །ཆོས་སྐུའི་ཕོ་
བྲང་མཆོག་ཏུ་ཕྱིན་པ་ཡིན། །དེའང་ཆོས་ཉིད་གཞིའི་རིག་པ་སྤྲོས་བྲལ་ནམ་མཁའ་ལྟ་བུ་དེའི་ངང་དུ་གཞུག་པའི་ཚེ་དེའི་སྟེང་དུ་མི་གཡོ་བའི་ཆོས་
ཉིད་ཀྱི་དགོངས་པ་མཐའ་དབུས་དང་བྲལ་བ་དེ་ལ་ཕྱི་དང་ནང་མེད་པ། སྟེང་འོག་ཕྱོགས་མཚམས་སོགས་གཟུང་འཛིན་གྱི་སྤྲོས་པ་ཀུན་དང་བྲལ་
236



ཆོས་དབྱིངས་ སུམ་བརྒྱ་དོན་གཅིག་ མཛོད་འགྲེལ།
༄༅། །བ་ལ། ཡུལ་ཕ་གི་ནའོ་ཞེས་གཞན་དུ་བཟུང་བའི་ཡུལ་མེད། ཡུལ་ཅན་གྱི་སེམས་འདིའོ་ཞེས་ཞེན་པའི་སེམས་ཀྱང་མེད། རང་རིག་གི་ངོ་
བོ་སྟོང་པ་ནམ་མཁའ་ལྟ་བུ་ལ་གཟུང་བའི་ཆོས་མེད་པ་དང་། རྩལ་དང་རོལ་བ་གང་སྣང་ཡང་འཛིན་ཞེན་ཡུལ་ཐོག་ཏུ་མ་ཤོར་བས་ན། རྩལ་རོལ་
བར་ཤར་བའི་སྣང་བ་འདི་དག་གིས་རིག་པ་ལ་སྤུ་ཙམ་ཡང་མ་གོས་པར་རིག་པ་རང་གི་ངོ་བོ་རང་ས་ན་ཟང་ཐལ་རྗེན་པར་འདུག་གོ །དེས་ན་རིག་
ཐོག་ཏུ་སྣོད་བཅུད་གང་སྣང་ཡང་སྣང་བའི་ཐོག་ཏུ་ནང་སེམས་ཀྱི་འཛིན་ཞེན་དང་བྲལ་བས་ན། སྲིད་པ་འཁོར་བ་རུལ་ཞིང་འཐོར་ཏེ་འཁོར་བར་
# སྐྱེ་བའི་ཡུལ་མེད་པར་གང་ལ་བལྟས་ཀྱང་ཀ་དག་ཀློང་ཆེན་གྱི་དགོངས་པ་ནམ་མཁའ་དང་འདྲུ་བ་ཞིག་ལས་མ་འདས་པ་ཡིན་ནོ། །རིག་པའི་རྩལ་



ཁང་སར་བསྟན་པའི་དབང་ཕྱུག་གི་གསུང་འབུམ། །
ལས་རོལ་བར་ཤར་བའི་ཡུལ་སྣང་ཐམས་ཅད་རྣལ་འབྱོར་བས་གང་ཤར་རང་གྲོལ་དུ་རྟོགས་ཚེ། རང་གི་འཛིན་ཞེན་ཞེས་བྱ་བའི་སེམས་རང་ཡལ་
དུ་སོང་ནས་ད་ལྟ་སེམས་ལ་ནཱང་དུ་ཅི་ཡང་འཛིན་རྒྱུ་མེད་པར་རང་སར་གློད་ལ་མི་རྟོག་པའི་ངང་དུ་རང་བབས་རྒྱ་ཡན་དུ་བཞག་པས་འཛིན་པའི་
ཆོས་མེད། སྣང་ཤེས་ཀྱི་འཛིན་པ་གྲོལ། འཁྲུལ་སྣང་དང་འཁྲུལ་འཛིན་བཅས་སྟོངས་པས་ན་སྲིད་པའི་ཀུན་རྟོག་ཞི་བ་དང༌། གཟུང་འཛིན་གྱི་
འཁྲུལ་བ་ཞིག་པས་ན་འཁོར་བར་སྐྱེ་བའི་སྐྱེ་མཁན་ནམ་འཁྲུལ་མཁན་འཇུག་མཁན་གྱི་མཁན་པོ་རྩད་ནུས་ཆོད་ཅིང་། རིག་པ་ཟང་ཐལ་རྗེན་པ་
# མངོན་དུ་གྱུར་བ་དེའི་ཚེ་ཆོས་ཐམས་ཅད་སྟོང་པ་མཁའ་དབྱིངས་དང་འདྲ་བའི་ཡེ་ཤེས་ཀྱི་ངང་ལ་ཕྱི་ནང་འཁྲུལ་བའི་ཆོས་གང་ཡང་མི་དམིགས་



ཆོས་དབྱིངས་ སུམ་བརྒྱ་དོན་གཉིས་ མཛོད་འགྲེལ།
༄༅། །པར་ཆོས་སྐུ་ཀུན་ཏུ་བཟང་པོའི་དགོངས་པར་ཕྱིན་པའམ་དགོངས་པ་དང་གཉིས་མེད་དུ་འདྲེས་ཏེ། ཆོས་ཅན་གྱི་སྣང་བ་ཐམས་ཅད་ཆོས་
ཉིད་ཀྱི་ཀློང་དུ་ཟད་པའི་སར་ཐུག་པའམ་ཆོས་ཟད་དུ་ཕྱིན་ཏེ་གཞོན་ནུ་བུམ་པ་ཆོས་ཀྱི་སྐུ་མངོན་དུ་གྱུར། དེའི་ཚེ་ཆོས་སྐུ་ཐིག་ལེ་ཉག་གཅིག་ལས་
གཞན་དུ་འགྲོ་དང་འོང་བའི་སྣང་བ་གང་ཡང་མེད་པས་ན་འཁོར་འདས་ཐུམས་ཅུད་ཀློང་འབྱམས་ཀུན་ཏུ་བཟང་པོའི་ཞིང་དུ་སྣང་ཞིང་ཆོས་སྐུ་
རྒྱལ་པོའི་ཕོ་བྲང་མཆོག་ཏུ་ཕྱིན་ནས་གཏན་སྲིད་ཟིན་པའང་ཡིན་ནོ། །རིག་པ་སེམས་དང་བྲལ་དུས་སེམས་ཀྱི་འཁྲུལ་སྣང་དང་བྲལ་བས་ན་སངསཾ་
རྒྱས་ཉག་གཅིག་ལས་འགྲོ་ས་མེད། རིག་པ་ནི་གཟུང་འཛིན་དང་བྲལ་བའི་ཡེ་ཤེས་ཡིན། སེམས་ནི་གཟུང་འཛིན་དང་གཉིས་འཛིན་གྱི་མཚན་མ་
239



ཁང་སར་བསྟན་པའི་དབང་ཕྱུག་གི་གསུང་འབུམ། །
ཅན་རེད། རིག་པ་མངོན་དུ་གྱུར་ཚེ་སེམས་ཀྱི་མ་དག་པའི་སྣང་ཆ་ཐམས་ཅད་དང་བྲལ་ནས་སེམས་རིག་པའི་ངོ་བོར་གནས་གྱུར་བ་ཡིན། མདོར་
ན་རིག་པའི་རང་ངོ་ཟིན་དུས་རིག་པ་རེད། རིག་པའི་རང་ངོ་མ་ཟིན་པར་རྣམ་རྟོག་ཁ་ཡན་དུ་འགྲོ་ཚེ་སེམས་རེད། སེམས་ནི་བག་ཆགས་སྣ་ཚོགས་
བསོག་པའི་གཞིར་གྱུར་པའི་གཟུང་འཛིན་གཉིས་སུ་འཛིན་པའི་བློ་ཞིག་ཡིན། དོན་ལ་ཡུལ་མེད་བཞིན་དུ་གཟུགས་སྒྲ་དྲི་རོ་རེག་བྱ་ལྔའི་སྣང་
བ་དང་།སེམས་མེད་བཞིན་དུ་ཉོན་མོངས་དུག་ལྔ་སོགས་སྣང་ནས་འཁྲུལ་བ་ཡིན། རང་ལུགས་ལ་སེམས་མེད་པའི་རིག་པའི་ཡེ་ཤེས་ཉག་གཅིག་
# ལམ་དུ་བྱས་ཏེ་སེམས་དང་བྲལ་བའི་ཆོས་སྐུ་ཚེ་འདིར་སྒྲུབ་པ་ཡིན། གཞན་ཕྱག་ཆེན་མན་གྱིས་སེམས་ལམ་དུ་བྱས་ནས་བསྒོམས་པས་འབྲས་བུ་



ཆོས་དབྱིངས་ སུམ་བརྒྱ་དོན་གསུམ་ མཛོད་འགྲེལ།
༄༅། །ཐོབ་པ་ལ་ཡུན་རིང་པོར་ལོན་དགོས་པ་རེད། འོ་ན་ཁྱོད་ཅག་གིས་སེམས་འཆར་བ་མི་དགག་པའམ་ཤར་གྲོལ་ཐུགས་རྗེའི་ཆ་ལམ་དུ་མི་
བྱེད་དམ་ཞེ་ན། ངེད་ཀྱིས་འཆར་བའི་ཆ་དེ་ལམ་དུ་བྱེད་པ་མིན། འཆར་བའི་ཆ་དེ་བསྐྱུར་ནས་རིག་ཆ་རྗེན་པར་བསྐྱང་ན་འཆར་ཆ་རྒྱ་གྲོལ་དུ་འགྲོ་
བ་དེ་ཡང་ཡང་བཤད་པ་མ་གོའམ། ཞེས་སོ། ། ༈ གཉིས་པ་རིག་པ་རང་མལ་དུ་ཤན་འབྱེད་པའི་ཞི་གནས་རྩེ་གཅིག་དང་སོ་སོར་དབྱེ་བ་ནི། ད་ 。
ལྟའི་རིག་པ་གཞི་ལས་མ་གཡོས་ན། །དེ་ཉིད་གོམས་ཆས་ཕྱི་མའི་སྲིད་པ་སྟོངས། །ཡང་སྲིད་ལེན་པའི་ལས་དང་བག་ཆགས་བྲལ། །རྒྱུ་འབྲས་ལ་
ཟློས་འཁོར་འདས་མཉམ་པར་བརྗོད། །སྲིད་ཞིར་མི་གནས་བྱང་ཆུབ་སྙིང་པོར་ཕྱིན། །འདིར་ཡང་ཞི་གནས་རྩེ་གཅིག་ཕྱེད་པ་གཅེས། །རང་བཞིན་



ཁང་སར་བསྟན་པའི་དབང་ཕྱུག་གི་གསུང་འབུམ།
རྫོགས་པ་ཆེན་པོའི་དགོངས་པ་ཡིན། །འདིས་ཞི་གནས་དང་རིག་པའི་ཁྱད་པར་སོ་སོར་འབྱེད་པ་ཡིན། སྤྱིར་ཞི་གནས་རྩེ་གཅིག་པ་ཞིག་གི་སྟེང་
ནས་ཇི་ལྟར་གོམས་ཀྱང་ཁམས་གསུམ་ལས་མི་འཕགས་པ་དང་། སེམས་གཉིས་འཛིན་དང་བྲལ་བའི་ད་ལྟའི་རིག་པ་ལེགས་པར་ངོ་འཕྲོད་པ་དེའི་
སྟེང་དུ་རང་གི་ཁོ་ཐག་ནང་ནས་ཆོད་དེ་བཞི་ཆ་གསུམ་བྲལ་གྱི་རིག་པའི་ངོ་བོ་གཞིའི་གནས་ལུགས་ངང་ལས་མ་གཡོས་པར་མཉམ་པར་བཞག་ན་
དེ་ཉིད་བརྩོན་འགྲུས་ཐང་ལྷོད་མེད་པར་ག་ཞུ་བརྡུང་བ་ལྟ་བུའི་གོམས་ཆུ་དེ་རྒྱུན་བསྲིངས་པའི་འབྲས་བུས་རབ་ཚེ་འདིར་གྲོལ། འབྲིང་འཆི་ཁ། ཐ་
# མའང་ཆོས་ཉིད་བར་དོ་ཕན་ཆོད་ལ་འདུག་མི་དགོས་པར་གྲོལ་ངེས་ཡིན་པས་ན། སྐྱེ་བ་ཕྱི་མའི་སྲིད་པ་སྟོངས་ནས་ཡང་སྲིད་ལེན་པའི་ལས་དང་
242



ཆོས་དབྱིངས་ སུམ་བརྒྱ་དོན་བཞིན་ མཛོད་འགྲེལ།
༄༅། །བག་ཆགས་ཐམས་ཅད་དང་བྲལ་ཏེ་རྒྱུ་མེད་ན་འབྲས་བུ་མི་འབྱུང་བ་བཞན་ནོ། །འཁོར་འདས་གཞི་སྣང་དུ་རྩལ་ལས་རོལ་བར་ཤར་དུས་
གཞི་རིག་པ་ལས་གཞན་དུ་མེད་པ་གསལ་སྣང་ཙམ་མ་གཏོགས་ཡོད་མ་མྱོང་བས་ན། རྒྱུ་འབྲས་དང་སངས་རྒྱས་སེམས་ཅན་བཟང་ངན་བདེ་སྡུག་
, ཐམས་ཅད་རིག་པ་གཅིག་ལས་མེད་པར་ལ་ཟློས་པའམ་ཐག་ཆོད་ན་འཁོར་འདས་ཞེས་བཟང་ངན་མེད་པར་གཉིས་མེད་མཉམ་པ་ཆེན་པོ་ཡིན་
ཞེས་བརྗོད་པར་བྱ་སྟེ། རྩལ་རྫོགས་ལས། འཁོར་བ་ཉིད་དང་མྱ་ངན་འདས། །གཉིས་སུ་གདགས་སུ་ག་ལ་ཡོད། །ཅེས་དང་། བྱང་ཆུབ་སེམས་
ཎྞཾ འགྲེལ་ལས། འཁོར་བ་མྱ་ངན་འདས་པ་ཡི། །ཁྱད་པར་ཅུང་ཟད་ཡོད་མ་ཡིན། །ཞེས་སོ། །དེས་ན་རིག་པའི་སྟེང་དུ་གོམས་པ་མཐར་ཐུག་ན་



ཁང་སར་བསྟན་པའི་དབང་ཕྱུག་གི་གསུང་
སེམས་འགགས་པའི་ཡོན་ཏན་ལས་བྱུང་བའི་སྲིད་ཞིར་མི་གནས་པའི་བྱང་ཆུབ་སྙིང་པོར་ཕྱིན་ཏེ་དོན་གྱི་འབྲས་བུ་མངོན་དུ་བྱེད་པ་ཡིན། དེས་ན་
སྐབས་འདིར་ཡང་ཞི་གནས་རྩེ་གཅིག་པ་དང་རིག་པ་གཉིས་ཀྱི་ཤན་ཐང་ཕྱེད་པ་ནི་ཤིན་ཏུ་གཅེས་པའམ་གལ་ཆེ་སྟེ། ཞི་གནས་རྩེ་གཅིག་པ་ནི་
རྣམ་པར་རྟོག་པ་མི་འཕྲོ་བའི་གནས་ཆ་རྐྱང་པ་ཞིག་ཡིན་པ་དང༌། རིག་པ་ནི་རང་རིག་རང་ཤེས་ཀྱི་རིག་ཆ་རྗེན་པའི་ཆ་ནས་བཞག་དགོས་པས་ན་ རྒྱུ
དེ་ནི་མིག་མེད་དང་མིག་ལྡན་ལྟ་བུའི་ཁྱད་པར་ཡོད་དེ། འཇིགས་མེད་གླིང་པའི་གནད་གསུམ་ཤན་འབྱེད་ལས། ཞི་གནས་དབང་པོ་མེད་པའི་མི་
# དང་འདྲ། །ལྷང་ངེ་ཐོམ་མེ་བུན་ནེ་ཡོ་རེ་བ། །ཤེས་པ་མདུང་ཚུགས་དྲན་པ་དམིགས་གཏད་ཅན། །ལྷག་མཐོང་སྒོ་ལྔ་ཚང་པའི་སྐྱེས་བུ་འདྲ། །རང་



ཆོས་དབྱིངས་
རྒྱུ
རྒྱུ
རྒྱུ
རྒྱུ་
སུམ་བརྒྱ་དོན་ལྔ་
༄༅། །བཞིན་ཤེས་ཤིང་ངོ་བོའི་ཡིན་ལུགས་མཐོང་། །ཞེས་སོ། །དེས་ན་དེ་ལྟར་ཁྱད་པར་ཕྱེས་ཏེ་ཞི་གནས་རྩེ་གཅིག་པ་དང་རིག་པ་གཉིས་ལ་
གནམ་ས་ལྟ་བུའི་ཁྱད་པར་ཡོད་པ་ནི་རང་བཞིན་རྫོགས་པ་ཆེན་པོའི་དགོངས་པ་ཡིན་ནོ། ། ༈ གསུམ་པ་ཀུན་གཞི་དང་ཆོས་སྐུའི་ཁྱད་པར་ཤན་
དབྱེ་བ་ནི། ངང་ལས་གཡོས་ན་ཡིད་དཔྱོད་འཁོར་བ་ཉིད། །དེ་ལ་རྒྱུ་འབྲས་ཉིད་དེ་ལ་མ་ཟློས། །ནོར་བའི་སྐྱེ་བོ་འོག་ནས་འོག་ཏུ་འགྲོ། །དེས་ན་ རྒྱུ
མཆོག་གསང་རྫོགས་པ་ཆེན་པོ་ནི། ། དབྱིངས་ལས་མ་གཡོས་རྩལ་རྣམས་གཞི་ལ་འཁྱོལ། །དགོངས་པ་མི་གཡོ་མཉམ་པར་གནས་པ་ཡིན། །
# འདིར་ཀུན་གཞི་དང་རིག་པའི་ཤན་གཙོ་བོར་ཕྱེས་ནས་འབྱེད་པ་ཡིན་ཀྱང་། ཞར་ལ་ཀུན་གཞིའི་རྣམ་ཤེས་དང་། ཚོགས་དྲུག་ཡུལ་ལ་འཆར་བའི་



ཁང་སར་བསྟན་པའི་དབང་ཕྱུག་གི་གསུང་འབུམ།
དབང་ཤེས་ཡུལ་ལ་ཕར་འཕྲོ་བ་དག་ཀྱང་གསལ་བོར་གསུངས་ཡོད། རིག་པ་ནི། ངོ་བོ་སྟོང་པ། རང་བཞིན་གསལ་བ།ཐུགས་རྗེ་མ་འགགས་པ། །
རིག་པའི་ངོ་བོ་མེ་ལོང་ལྟ་བུའི་སྟོང་པ། རྩལ་དྭངས་ཆ་ཅན། རོལ་པ་མ་འགགས་པར་ཤར་ཡང་རིག་པ་རང་གི་ངོ་བོ་རང་རིག་རང་ཤེས་ཟང་ཐལ་
རྗེན་པར་ལྷང་ལ་བུད་པ་དེ་ཡིན། ཀུན་གཞི་ནི་རིག་པ་ཟང་ཀར་མ་རྟོགས་པའི་རྟོག་མེད་ལུང་མ་བསྟན་འཐིབ་ཆ་ཅན་ཧན་ནེ་ཧོན་ནེ་ཐོམ་མེ་བ་རྣམ་
རྟོག་འགགས་ནས་འདུག་པ་དེ་ཡིན་ཏེ། འཇིགས་མེད་གླིང་པས། ཀུན་གཞི་རྙོག་མ་ཅན་གྱི་ཆུ་དང་འདྲ། །བག་ལ་ཉལ་གྱི་གཏི་མུག་མགོ་རྨོངས་
ནས། ཡེ་ཤེས་རིག་པའི་དྭངས་ཆ་ལྐོག་ཏུ་གྱུར། །ཞེས་དང༌། ཆོས་སྐུ་རྙོག་མ་དྭངས་པའི་ཆུ་དང་འདྲ། །གློ་བུར་དྲི་མ་སྤངས་པའི་བདག་ཉིད་ཅན། །



ཆོས་དབྱིངས་
སུམ་བརྒྱ་དོན་དྲུག་
༄༅། །རྣམ་གྲོལ་ཡོན་ཏན་ཀུན་གྱི་ངོ་བོ་དེ། །ཕྱིན་ཆད་འཁྲུལ་མི་ཤེས་པའི་ཡེ་ཤེས་ཡིན། །དེ་ཕྱིར་ཆུ་དང་རྙོག་མ་ཕྱེ་བ་བཞིན། །ལུང་མ་བསྟན་གྱི་
༢ ཆ་ལས་ལྡོག་པ་ཡིན། །རང་རིག་ཆོས་སྐུའི་ཀློང་དུ་བཙན་ས་ཟུངས། །ཞེས་པ་ལྟར་རོ། །ཀུན་གཞིའི་ངང་ལ་གནས་ན་ཁམས་གོང་མའི་ལས་སོག་
པའི་བསམ་གཏན་གྱི་སྒྲིབ་པའོ། །དེའི་ངང་ལས་ཀུན་གཞིའི་རྣམ་པར་ཤེས་པའི་ཆ་དང་། ཚོགས་དྲུག་ཡུལ་ལ་འཆར་བས་དབང་ཤེས་ཡུལ་ལ་ཕར་ ༔
འཕྲོ་བ་ནི་འཁོར་བ་ཟང་ཀའི་ལས་སོག་པ་སྟེ། འདི་གཉིས་པོ་གང་ཡིན་ཡང་འཁོར་བ་ལས་མི་འཕགས་ཏེ། འཁོར་བའི་ཆོས་ཐམས་ཅད་ཀུན་གཞི་
ལ་བརྟེན་ཡོད། དེས་ན་ཀུན་གཞི་དང་ཆོས་སྐུའི་ཁྱད་པར་མ་ཤེས་ན་ཅི་བྱས་འཁོར་བའི་བསྣོན་པར་ཟད་དོ། །ཀུན་གཞིའི་རྣམ་ཤེས་ནི་ཤེས་པ་
མཛོད་འགྲེལ།



དྭངས་གསལ་གྱི་ཆ། དྭངས་ལ་མི་རྟོག་པ་ངོ་བོའི་གཤིས་ལ་འཛིན་ཆ་ཕྲ་མོ་ཡོད་པ་དེ་འདྲ་ཞིག་ཡིན་ཏེ། གནད་གསུམ་ཤན་འབྱེད་ལས། ཀུན་
གཞིའི་རྣམ་ཤེས་ཆུ་དང་ཆབ་རོམ་འདྲ། །ངོ་བོའི་གཤིས་ལ་འཛིན་པའི་རྩལ་ཞུགས་ཏེ། །གཟུང་བའི་ཡུལ་ལ་ཆགས་པས་ཕལ་ཆེར་བསླུ། །ཞེས་
སོ། །ཀུན་གཞིའི་རྣམ་པར་ཤེས་པའི་ཆ་དབང་ཤེས་རྣམས་ཀྱི་འཆར་གཞིར་གྱུར་བས་ན། རིག་པའི་ངང་ལས་ཐུགས་རྗེ་ཡུལ་ལ་ཤར་བའི་དོད་ཐུབ་
ཏུ་ཀུན་གཞིའི་རྣམ་ཤེས་ངང་ནས་ཚོགས་དྲུག་གི་ཤེས་པ་ཡུལ་འཛིན་པ་དང་བཅས་པ་མཆེད་པའོ། །མདོར་ན་ཀུན་ གཞིའི་ངང་དུ་གོམས་ན་
# གཟུགས་མེད། ཀུན་གཞིའི་རྣམ་ཤེས་ངང་དུ་གོམས་ན་གཟུགས་ཁམས། ཚོགས་དྲུག་ཤེས་པས་འདོད་ཁམས་ཀྱི་མི་དང་འདོད་ལྷ་རིགས་དྲུག་དང་
248



ཆོས་དབྱིངས་ སུམ་བརྒྱ་དོན་བདུན་ མཛོད་འགྲེལ།
༄༅། །དམྱལ་བ་སོགས་སུ་འཁྲུལ་བའི་གོ་འབྱེད་པའོ། །དེས་ན་དུས་ནམ་ཡང་རིག་པ་ཟང་ཐལ་རྗེན་ལ་བུད་པའི་ཆོས་སྐུའི་ངང་དུ་རང་ས་ཟིན་ན་
རྟོག་མེད་ཞི་གནས་སུ་མི་གོལ་བས་ཀུན་གཞི་དང་མི་འཁྲུལ། དྭངས་གསལ་གྱི་དྭངས་ཆ་ཕྱོགས་གཅིག་པ་དང་མི་གོལ་བས་ཀུན་གཞིའི་རྣམ་ཤེས་
པའི དང་མི་འཁྲུལ། རྟོག་པ་ཕྱིར་ཤར་བ་ལམ་དུ་མི་བྱེད་པས་ཚོགས་དྲུག་གི་ཤེས་པ་དང་མི་གོལ་བའོ། །དེས་ན་གསལ་སྟོང་བརྗོད་མེད་ཀྱི་ངོ་བོ་ཧ་གོ་ ཟླ
བཞིན་ཞེས་དང་། རང་རིག་རང་ཤེས་ཞེས་པ་དང་། རང་ངོ་རང་གིས་ཤེས་བཞིན་པ་ཞེས་པ་འདི་རྣམས་གོལ་ས་ཚར་གཅོད་ཤེས་རབ་ཀྱི་མིག་
གཅིག་གོ །རིག་པ་ཆོས་ཀྱི་སྐུ་ཟང་ཐལ་རྗེན་པའི་ངང་ལས་རྩལ་དང་རོལ་བ་ཡུལ་ལ་གཡོས་པ་དེ་ཡི་རྗེས་སུ་འབྲང་ན་འཛིན་ཞེན་རྣམ་རྟོག ཡིད་



ཁང་སར་བསྟན་པའི་དབང་ཕྱུག་གི་གསུང་འབུམ།
དཔྱོད་སོགས་རྟོག་པ་མང་པོ་ཞིག་ལངས་ཏེ་སྤང་བླང༌། དགག་སྒྲུབ། འདོར་ལེན་སོགས་ཀྱི་དབང་དུ་ཤོར་ནས་ཁམས་གསུམ་འཁོར་བ་ཉིད་དུ་
འཁྲུལ་བ་ཡིན། རིག་པ་ཆོས་སྐུའི་ངང་དུ་ས་མ་ཟིན་ན་ཀུན་གཞི་དང༌། ཀུན་གཞིའི་རྣམ་ཤེས ཚོགས་དྲུག་གི་ཤེས་པ་སོགས་སུ་འཁྲུལ་བ་ཐམས་
ཅད་འཁོར་བའི་ལས་དང་བག་ཆགས་གསོག་པ་ཁོ་ནར་ཟད་དོ། །དེས་ན་གནས་ཚུལ་ཆོས་སྐུའི་ངང་དུ་རང་ས་ཟིན་ན། རྒྱུ་འབྲས་དང༌། འཁོར་
འདས། གྲོལ་འཁྲུལ་སོགས་གང་ཡང་མེད་ཀྱང་སྣང་ཚུལ་ཐ་སྙད་འཁྲུལ་བའི་ངོ་དེ་ལ་ནི་རྒྱུ་འབྲས་ཉིད་དང་། འཁོར་འདས་བཟང་ངན། གྲོལ་
# འཁྲུལ་གང་ཡང་མེད་ཅེས་ལ་མ་ཟློས་པའམ་ཐག་མ་བཅད། ཅིའི་ཕྱིར་ན་གཉིས་སྣང་མ་ནུབ་བར་དུ། མེ་ཡིས་རེག་ན་ཚ་སྣང་དང༌། ཆུས་རེག་ན་
༄༅
།



ཆོས་དབྱིངས་ སུམ་བརྒྱ་དོན་བརྒྱད་ མཛོད་འགྲེལ།
༄༅། །འཁྱག་སྣང་། མདའ་མདུང་དབྱུག་པས་བསྣུན་ན་ན་བའི་སྣང་བ་དང། ཚ་བའི་སྣང་བ་རྒྱུན་མི་ཆད་པར་ཡོད་པའི་ཕྱིར་རོ། །དེ་ལྟར་ཐ་སྙད་
འཁྲུལ་བའི་སྣང་ངོར་རྒྱུ་འབྲས་ཀྱི་སྣང་བ་འདི་དག་ནམ་ཡང་མི་བསླུ་བ་ཡིན་ནོ། །སུ་ཞིག་གནས་ལུགས་ཟབ་མོའི་དོན་མ་རྟོགས་བཞིན་དུ་ཁ་ནས་
རྒྱུ་འབྲས་མེད་ཅེས་ལས་འབྲས་ལ་བསྐུར་བ་བཏབ་པའི་གང་ཟག་ནི། ནོར་བའི་སྐྱེ་བོ་ཡིན་ཏེ་དེ་འདྲ་དེ་ནི་འོག་ནས་འོག་ཏུ་ངན་འགྲོ་མུ་མཐའ་
མེད་པར་འགྲོ་དགོས་པས་གཟབ་པར་འཚལ་གསུངས་སོ། །དེས་ན་གསང་བ་བས་ཀྱང་ཆེས་གསང་བ་ཡང་གསང་ཟབ་མོ་མཆོག་ཏུ་གྱུར་པའི་མན་
ངག་ཡིན་པས་ན་མཆོག་གསང་རྫོགས་པ་ཆེན་པོའི་དོན་གྱི་དགོངས་པ་འདི་ནི། རིག་པ་ཆོས་ཀྱི་དབྱིངས་ལས་ནམ་ཡང་མ་གཡོས་པར་རིག་པ་
༄༅
།



ཁང་སར་བསྟན་པའི་དབང་ཕྱུག་གི་གསུང་འབུམ།
རྗེན་པར་བསྐྱང་ན། རྟུལ་རྣམས་གང་ཤར་ཐམས་ཅད་རང་ཤར་རང་གྲོལ་གྱི་ཚུལ་དུ་གཞི་རིག་པའི་ངང་ལ་འཁྱོལ་ཏེ་དགོངས་པ་ཆོས་ཉིད་ཀྱི་ངང་
ལས་ནམ་ཡང་མི་གཡོ་བར་ཀ་དག་སྤྲོས་བྲལ་ཟང་ཐལ་མཉམ་པ་ཆེན་པོར་གནས་ཐུབ་པ་ཞིག་འོང་བ་ཡིན་ནོ། ། ༈ བཞི་བ་དེ་དག་གི་ཁུངས་ན་
རྒྱུ་འབྲས་ངེས་པའི་ཤན་འབྱེད་གནས་པས་དེ་བསྟན་པ་ནི། འདི་ཡི་ངང་ལ་རྒྱུ་འབྲས་བྱ་རྩོལ་མེད། །ལྟ་བ་བསྒོམ་དུ་མེད་པ་ལ་སོགས་ཏེ། །མཐའ་
དབུས་གཉིས་མེད་འགོག་པའི་ཚུལ་བརྗོད་ཀྱི། །གཞན་དུ་ངང་ལས་ཕྱིར་འཁྱལ་རྩལ་ཉིད་ལས། །རོལ་པ་སྣ་ཚོགས་སྣང་སྲིད་དགུ་འཆར་བས། །
# རྒྱུ་འབྲས་མེད་ཅེས་ནམ་ཡང་མ་བརྗོད་ཅིག །རྟེན་འབྲེལ་རྐྱེན་འབྱུང་འདུས་བྱས་གྲངས་བསམ་འདས། །འཁོར་བའི་འཁྲུལ་སྣང་ཞི་བདེའང་གྲངས་
252



ཆོས་དབྱིངས་
སུམ་བརྒྱ་དོན་དགུ་ མཛོད་འགྲེལ།
༄༅། །བསམ་འདས། །དེ་ཀུན་རྒྱུ་རྐྱེན་ཚོགས་པའི་རྟེན་འབྲེལ་ཉིད། །རྫོགས་པ་ཆེན་པོའི་མཐར་ཐུག་གི་ལྟ་བ་ཆོས་སྐུ་ཡེ་ཤེས་ཟང་ཐལ་གྱི་ངོ་བོ་
རྗེན་པའི་ངང་མངོན་དུ་གྱུར་པའི་དོན་དམ་བདེན་པ་འདི་ཡི་ངང་ལ་ལྟོས་ན། རྒྱུ་འབྲས་དང་སྤང་བླང་། བྱ་བྱེད་ཀྱི་རྩོལ་བ་གང་ཡང་མེད་པའི་ནམ་
% མཁའ་ལྟ་བུ་ཡིན་པས་ན་ལྟ་བ་བལྟར་མེད། བསྒོམ་པ་བསྒོམ་དུ་མེད། སྤྱོད་པ་སྤྱད་དུ་མེད། དམ་ཚིག་སྲུང་དུ་མེད། དཀྱིལ་འཁོར་བསྐྱེད་དུ་མེད།
འབྲས་བུ་བསྒྲུབ་ཏུ་མེད་པ་ལ་སོགས་པའི་རྒྱུད་ཀྱི་དངོས་པོ་བཅུའམ་རང་བཞིན་རྣམ་བཅུས་བསྒྲུབ་ཏུ་མེད་པ་ཡིན། དེའི་ངོར་ཆོས་ཐམས་ཅད་སྟེང་
འོག་མཐའ་དབུས་ཡོད་མེད་ཡིན་མིན་སོགས་གཉིས་འཛིན་འཁྲུལ་པའི་སྣང་བ་འདི་དག་མེད་དོ་ཞེས་འགོག་པའི་ཚུལ་དུ་བརྗོད་པ་ཡིན་གྱི། དེ་ |



ཁང་སར་བསྟན་པའི་དབང་ཕྱུག་གི་གསུང་འབུམ། །
ལས་གཞན་དུ་ན་གནས་ལུགས་ཟབ་མོ་མ་རྟོགས་པར་ཀུན་གཞི་དང་ཀུན་གཞིའི་རྣམ་ཤེས་དང༌། དེའི་རྩལ་སྣ་ཚོགས་སྣང་བ་ལ་འཁྲུལ་ནས་རིག་
པའི་ངང་ལས་ཕྱིར་ཚོགས་དྲུག་གི་ཡུལ་ལ་ཤེས་པ་འཁྲུལ་ཏེ་རིག་པའི་རྩལ་ཉིད་ལ་རོལ་བ་སྣ་ཚོགས་ཀྱི་སྣང་བ་ཤར་བར་ཞེན་ནས་སྣང་སྲིད་ཀྱི་
འཁྲུལ་འཁོར་མི་སྲིད་དགུ་སྲིད་མི་འཆར་དགུ་འཆར་སྣ་ཚོགས་སུ་སྣང་བའི་ཆོས་ཀུན་ཏུ་རྟོག་པ་དང་བཅས་མངོན་སུམ་དུ་སྣང་བས་ན། དེ་དག་རྒྱུ་ རྒྱུ
མེད་འབྲས་མེད་ཅེས་སྐུར་འདེབས་ནམ་ཡང་མ་བརྗོད་ཅིག དེ་ལྟར་བརྗོད་ན་མུ་སྟེགས་རྒྱང་འཕེན་པ་ལྟར་ཆད་ལྟ་ཉིད་དུ་འགྱུར་བས། ཐ་སྙད་
འཁྲུལ་བའི་སྣང་བ་འདི་དག་ནི་རྟེན་འབྲེལ་སྒྱུ་མ་དང་རྨི་ལམ་ལྟར་རྟེན་ཅིང་འབྲེལ་འབྱུང་གི་ཆོས་སུ་ཤེས་པར་བྱའོ། །དེས་ན་ཇི་སྐད་དུ། རྟེན་ཅིང་།



ཆོས་དབྱིངས་
སུམ་བརྒྱ་བརྒྱད་ཅུ་
༄༅། །འབྲེལ་འབྱུང་མ་གཏོགས་པའི། །ཆོས་འགའ་ཡོད་པ་མ་ཡིན་ནོ། །དེའི་ཕྱིར་སྟོང་ཉིད་མ་གཏོགས་པའི། །ཆོས་འགའ་ཡོད་པ་མ་ཡིན་ནོ། །
ཞེས་གསུངས་པ་ལྟར་ཆོས་ཐམས་ཅད་རྟེན་ཅིང་འབྲེལ་འབྱུང་གི་སྣང་བ་ཡིན་ཏེ། རྒྱུ་གང་ལ་བརྟེན་ན་གཞི་རིག་སྟོང་སྤྲོས་བྲལ་ཅི་ཡང་མེད་ཀྱང་
ཅིར་ཡང་འཆར་རུང་བ་འདི་ལ་བརྟེན་པ་དང་། འབྲེལ་གང་དང་འབྲེལ་ན། ཆོས་ཉིད་རིག་པ་དང་། འཁོར་འདས་ཀྱི་སྣང་བ་གཉིས་ཀ་གཉིས་མེད་
ཟུང་འཇུག་ཏུ་འབྲེལ། འབྱུང་གང་ཞིག་འབྱུང་ན་འཁོར་འདས་ཀྱི་སྣང་བ་འདི་དག་མེད་བཞིན་དུ་ཡོད་པར་སྣང་ནས་འབྱུང་བས་ན། རྟེན་འབྲེལ་རྒྱུ་
རྐྱེན་ལས་བྱུང་བའི་འདུས་བྱས་ཀྱི་སྣང་བ་གྲུངས་ཀྱིས་མི་ཟིན་ཞིང་བསམ་པའི་ཡུལ་ལས་འདས་པ་ཡོད་པ་དང༌། མ་དག་པའི་ཞིང་དང་འགྲོ་བ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
རིགས་དྲུག་གི་སྡུག་བསྔལ་སོགས་འཁོར་བའི་འཁྲུལ་སྣང་གི་སྣང་བ་བསམ་གྱིས་མི་ཁྱབ་པ་ཡོད། དག་པའི་ཞིང་དང་སྐུ་དང་ཡེ་ཤེས་སོགས་ཞི་
བདེའང་གྲངས་བསམ་ལས་འདས་པ་ནམ་མཁའི་དབྱིངས་དང་མཉམ་པ་ཡོད་པས་ན། དེ་དག་ཀུན་ཀྱང་རང་རང་གི་རྒྱུ་རྐྱེན་སྣ་ཚོགས་འཚོགས་པ་
ལ་བརྟེན་ནས་ཐ་སྙད་དུ་རྟེན་འབྲེལ་གྱི་སྣང་བར་ཤར་བ་ཉིད་ཡིན་ཏེ། རིག་པའི་ངོ་བོ་ཅི་ཡང་མེད་པ་སྟོང་པ་ཉིད་ཡིན་ནའོང་། སྟོང་པ་དེ་ཡང་ཅིར་
ཡང་འཆར་དུ་རུང་བ་འཚར་བའི་ཡུལ་གོ་མ་འགགས་པར་དྭངས་གསལ་རྙོག་མ་དང་བྲལ་བའི་མེ་ལོང་ལྟར་གནས་པའི་ཆོས་ཉིད་ཀྱི་དབང་གིས་
ཎྞཾ ཅིར་ཡང་སྣང་བར་རུང་ངོ༌། །དེ་ལྟར་ཆོས་ཐམས་ཅད་ཀྱི་རྣམ་པ་མ་འདྲེས་པ་འདི་དག་རྟེན་འབྲེལ་གྱི་མཐུ་ཁོ་ན་ལས་བྱུང་ཞིང་འབྱུང་སྟེ། དཔེར་ན་



ཆོས་དབྱིངས་ སུམ་བརྒྱ་གྱ་གཅིག་
༄༅། །སྒྱུ་མའི་རྫས་སྔགས་ལ་བརྟེན་ནས། རྟ་དང༌། བ་གླང་། ལོངས་སྤྱོད་སྣ་ཚོགས་སུ་མངོན་པར་སྣང་བ་བཞིན་ནོ། །དེའང་ལྟ་བ་རང་ངོས་ལ་
གཞལ་ན་རྒྱུ་འབྲས་བྱ་རྩོལ་སོགས་གང་ཡང་མེད་ཀྱང་། ལྟ་བ་ཀློང་དུ་མ་གྱུར་གྱི་བར་དུ་རྒྱུ་འབྲས་སྤང་བླང་གི་མཚན་མ་ཐམས་ཅད་བསླུ་མེད་ཀྱི་
W ཚུལ་དུ་ཡོད་པ་ཡིན། ལྟ་བའི་དབང་དུ་བྱས་ན་རྒྱུ་འབྲས་མེད་ཀྱང་། སྒོམ་པ་དང་སྤྱོད་པའི་དབང་དུ་བྱས་ན་རྒྱུ་འབྲས་ཡོད་པར་ཤེས་དགོས་པ་ནི་
ཤིན་ཏུ་གལ་ཆེའོ། །རྣལ་འབྱོར་བ་ལྟ་བའི་ཀློང་དུ་སྒོམ་པའི་བཙན་ས་ཟིན་པའི་གང་ཟག་ལ་དགེ་སྡིག་གིས་མི་གོས་མོད། འོན་ཀྱང་ལས་དང་པོ་པ་
# རྣམས་ནི་ལྟ་བའི་གནས་ལུགས་ལ་གོ་བ་ཙམ་ཡོད་ཀྱང། རང་གི་ཉམས་མྱོང་གིས་རྟོགས་པ་ཀློང་དུ་མ་གྱུར་གྱི་བར་དུ་རྒྱུ་འབྲས་མེད་ཅེས་བརྗོད་ན་



|
ཁང་སར་བསྟན་པའི་དབང་ཕྱུག་གི་གསུང་འབུམ། །
ལོག་ལྟ་ཉིད་དུ་འགྱུར་བ་ནི་ཤེས་དགོས་པའི་གནད་དེ། ཏིང་འཛིན་རྒྱལ་པོ་ལས། ལས་བསགས་པ་ལས་ནམ་ཡང་མེད་མི་འགྱུར། །འཁོར་བ་ན་
ཡང་དཀར་ནག་འབྲས་བུ་སྨིན། །ཞེས་དང་། དཀོན་མཆོག་བརྩེགས་པ་ལས། དགེ་བའི་ལས་ལས་བདེ་བ་རྣམས་འབྱུང་ཞིང༌། །སངས་རྒྱས་ཞིང་
མང་མཐའ་ཡས་མཐོང་བར་འགྱུར། །མི་དགེའི་ལས་ལས་སྡུག་བསྔལ་རྣམ་པར་འབྱུང་། ངན་སོང་ངན་འགྲོ་འབར་བའི་གནས་རྣམས་མྱོང་། །ཞེས་
སོ། ། ༈ ལྔ་བ་རྒྱུ་འབྲས་ལ་བཟླ་བའི་ཤན་འབྱེད་པ་ནི། གཤིས་ལ་གཞལ་ན་གང་ཡང་མ་གྲུབ་ལྟར། །ལམ་དུ་བྱེད་པས་གཤིས་ཐོག་མི་གཡོའི་
དུས། །གང་ཡང་མི་དམིགས་དགོངས་པའི་དུས་ན་རྩི། །གཤིས་ཐོག་མཐར་ཕྱིན་གང་གིས་གོས་མི་འགྱུར། །ཆོས་ཉིད་དོན་དམ་པའི་ཡེ་ཤེས་ཀྱི་



ཆོས་དབྱིངས་ སུམ་བརྒྱ་གྱ་གཉིས་ མཛོད་འགྲེལ།
༄༅། །རང་ཐོག་ཏུ་གནས་པའི་དགོངས་པའི་གཤིས་ལ་སྦྱར་བའམ་གཞལ་ན་འཁོར་འདས་རྒྱུ་འབྲས་ལ་སོགས་པའི་མཚན་མ་གང་ཡང་མ་གྲུབ་
པའི་སྤྲོས་པའི་མཐའ་ཐམས་ཅད་དང་བྲལ་བའི་ཆོས་སྐུ་ཐིག་ལེ་ཉག་གཅིག་ལས་མ་འདས་པ་ལྟར་ད་ལྟ་རིག་པ་འཁྲུལ་མེད་ཞིག་ངོ་འཕྲོད་དེ་དེའི་
དོན་ལམ་དུ་བྱེད་པའི་སྒོ་ནས་བསྒོམས་པས་སྤྱོད་ལམ་རྣམ་བཞིའི་སྐབས་སོགས་དུས་ཐམས་ཅད་དུ་རིག་པའི་ངོ་བོའི་གདངས་མངོན་དུ་བྱས་ཏེ་
ཆོས་ཉིད་གཤིས་ཀྱི་ཐོག་ལས་མི་གཡོ་བའི་དུས་ན། ཡོད་མེད་ཡིན་མིན་གཅིག་དང་ཐ་དད་སོགས་སྤྲོས་པའི་མཚན་མ་གཱང་ཡང་མི་དམིགས་པའི་
ཡེ་བབས་གཤིས་ཀྱི་རང་ཚུགས་མ་ཤོར་བས་ན་ཆོས་སྐུ་ཀུན་ཏུ་བཟང་པོའི་དགོངས་པའི་ངང་དུ་གནས་པའི་དུས་ཡིན་ཏེ་གཤིས་ཐོག་ལས་མ་
259



གཡོས་པར་ནམ་ཡང་དེའི་ཐོག་ཏུ་མཐར་ཕྱིན་ནུས་ན་དགེ་སྡིག་རྒྱུ་འབྲས་ལས་འདས་པ་འདི་ལ་ཟེར། རྒྱུ་འབྲས་རྫོགས་པ་ཆེན་པོར་ལ་བཟླ་བའང་
འདི་ལ་བརྗོད་དེ། ཉོན་མོངས་པ་སོགས་རང་གྲོལ་ཆེན་པོར་གྱུར་པས་ན། ལས་དང་ཉོན་མོངས་པ་གང་གིས་ཀྱང་གོས་པར་མི་འགྱུར་རོ། །དེས་ན་
ནམ་ཞིག་གཏན་སྲིད་མ་ཟིན་གྱི་བར་དུ། རིག་པ་རྐྱེན་ངན་གྱིས་མ་གོས་པ་ཞིག་ཤིན་ཏུ་གལ་ཆེ་སྟེ། མུ་ཏིག་ཕྲེང་བ་ལས། འདི་ནི་རྫོགས་པའི་ ༔
སངས་རྒྱས་ཀྱི། །ངོ་བོ་ཉིད་ལས་མ་གཡོས་པའོ། །ཞེས་སོ། །དེས་ན་གཤིས་ཐོག་ལས་མ་གཡོས་ན་དེ་ནི་འདུ་འབྲལ་མེད་པའི་བསམ་གཏན་ཆེན་
# པོ་ཞེས་བྱ་བ་ཡིན་ཏེ། རྩལ་རྫོགས་ལས། ཆོས་སྐུ་རྟོག་མེད་རང་སངས་སྒོམ་པ་ཡིན། །དམིགས་པའི་ཡུལ་མེད་རང་གི་དོན་རྟོག་ནས། །འདུ་



ཆོས་དབྱིངས་ སུམ་བརྒྱ་གྱ་གསུམ་ མཛོད་འགྲེལ།
༄༅། །འབྲལ་མེད་པའི་བསམ་གཏན་ཆེན་པོ་ཡིན། །ཞེས་སོ། །དེས་ན་ངོ་བོའི་གཤིས་ཀྱི་སྟེང་ནས་ས་ཤོར་སོང་ན་རྒྱུ་འབྲས་འཆོལ་བ་ཡིན་པས་
འཁོར་བ་དང་ངན་སོང་གི་སྡུག་བསྔལ་མི་འདོད་བཞིན་དུ་འབྱུང་སྟེ། དཔེར་ན་རྐྱེན་ས་ཆུ་ལུད་དྲོད་གཤེར་རྣམས་འཛོམས་ནས་ས་བོན་བཏབ་ན་
འབྲས་བུ་མྱུ་གུ་མི་འདོད་ནའང་འབྱུང་བ་བཞིན་ནོ། །དེས་ན་གཤིས་ལས་འཁྲུལ་ཆ་ཕྱིར་ཤོར་ན་རྣལ་འབྱོར་མ་འབྱོར་གྱི་ཁྱད་པར་མེད་དེ། སུ་ཞིག་ བློ
ཡིན་ཀྱང་ལོག་པའི་ལམ་དུ་ཞུགས་པ་ཡིན་པའི་ཕྱིར་རོ། ། ༈ བརྒྱད་པ་ད་ནི་དེ་དག་གི་དོན་རྒྱུ་འབྲས་བྱ་རྩོལ་ལས་འདས་པའི་ཆོས་ཉིད་དུ་དོན་
བསྡུ་བ་ནི། ཉོན་མོངས་ལས་དང་བག་ཆགས་ཀླང་ཆེན་འདི། །རྟེན་མེད་སྒྱུ་མས་སྤྲུལ་པའི་རྩེད་མོ་བྱེད། །འདི་ལས་ཐར་དགོས་རྒྱུ་འབྲས་ལ་ཟློས་



འཚལ། །དེ་ཡི་ཐབས་ནི་འདི་ལས་མཆོག་གཞན་མེད། །དེ་ཕྱིར་ཆོས་དབྱིངས་དགོངས་པ་མ་གཡོས་གཅེས། །འདི་ཉིད་ཁོ་བོའི་སྙིང་གཏམ་ཟབ་།
མོའི་ཀློང་། །ཀུན་ཡིན་ཀུན་མིན་ཡིན་མིན་འདས་པ་གཅེས། །དེའང་ཉོན་མོངས་པ་དུག་གསུམ་དུག་ལྔ་ བརྒྱད་ཁྲི་བཞི་སྟོང་དང་ལས་དང་བག་
ཆགས་ཀྱི་སྣང་བ་རྒྱ་ཆེ་རྒྱུན་རིང་བ་ཟད་མི་ཤེས་པ་མཐའི་རྒྱ་མཚོའི་ཀློང་ཆེན་པོ་ལྟ་བུའི་ཡུལ་དང་སེམས་སུ་སྣང་བའི་འཁྲུལ་སྣང་འདི་དག་ནི།
དོན་ལ་ཡེ་གདོད་མ་ནས་ཡོད་མ་མྱོང་བའི་གཞི་མེད་རྩ་བྲལ་ཆེན་པོ་ཡུལ་མེད་ཟང་ཐལ་གྱི་རོལ་བ། རྟེན་མེད་པ། གཞི་མེད་པ། མེད་སྣང་སྟོང་
ཎྞཾ པའི་རང་གཟུགས་རང་ལ་ཤར་བ། དཔེར་ན་སྒྱུ་མས་སྤྲུལ་པའི་རྩེད་མོ་བྱེད་པ་དང་མདང་གི་རྨི་ལམ་དུ་བྱུང་བའི་ཕྱི་ནང་སྣོད་བཅུད་ཀྱི་སྣང་བ་ལྟ་
262
དབང་ཕྱུག་གི་གསུང་འབུམ།



ཆོས་དབྱིངས་
སུམ་བརྒྱ་གྱ་བཞི་
༄༅། །བུ་ལས་མ་འདས་པ་ཡིན། དེས་ན་འཁྲུལ་སྣང་གི་སྣང་བ་འདི་ལས་ཐར་དགོས་ན་རྒྱུ་འབྲས་ལ་ཟློས་པར་འཚལ་ཞེས་གསུངས། རྒྱུ་འབྲས་
ཇི་ལྟར་ལ་ཟློས་པར་བྱེད་དགོས་ན། རྒྱུ་ལས་དང་ཉོན་མོངས་པའི་སྣང་བ་འདི་དག་ཡེ་ནས་ཡོད་མ་མྱོང་བར་གཞི་ཀ་དག་རིག་པ་གཅིག་ཏུ་ཐག་
ཆོད་ན་རྒྱུ་འབྲས་ལ་ཟློས་པ་ཡིན་ཏེ། འབྲས་བུ་ནི་རྒྱུའི་རྗེས་སུ་འབྲང་ཞིང་འགྲོ་ལྡོག་བྱེད་པས་ན། དཔེར་ན་ཐབ་ནང་གི་མེ་བསད་ན་ཁང་སྟེང་གི་
དུ་བའི་རྒྱུན་ཆད་པ་ལྟ་བུ་དང་། རྒྱུ་ས་བོན་མེད་ན་འབྲས་བུ་མྱུ་གུ་འབྱུང་མི་སྲིད་པ་བཞིན་དུ་རྒྱུ་ལས་དང་ཉོན་མོངས་པ་འགོག་ནུས་ན། འབྲས་བུ་
འཁོར་བ་དང་ངན་སོང་གི་སྡུག་བསྔལ་འབྱུང་མི་སྲིད་པ་ཡིན་ཏེ། ཇི་སྐད་དུ། ཆོས་རྣམས་ཐམས་ཅད་རྒྱུ་ལས་བྱུང་། །དེ་རྒྱུ་དེ་བཞིན་གཤེགས་པས་
263
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
གསུངས། །རྒྱུ་ལ་འགོག་པ་གང་ཡིན་པ། །ཞེས་གསུངས་པ་ལྟར། སྡུག་བསྔལ་བདེན་པ་དེ་ཀུན་འབྱུང་བདེན་པ་ལས་བྱུང་བ་དང༌། རྒྱུ་ལ་འགོག་
པ་ཞེས་པས་འགོག་བདེན་བསྟན། འགོག་བྱེད་ནི་ལམ་བདེན་ཡིན། མདོར་ན་རྒྱུ་འགོག་ཐུབ་ན་འབྲས་བུ་མི་འབྱུང་བ་ཡིན་པར་བསྟན། དེས་ན་རྒྱུ་
འབྲས་ཕྱིན་ཅི་ལོག་གི་འཁྲུལ་སྣང་གི་སྣང་བ་འགོག་པ་དེ་ཡི་ཐབས་ནི་རྫོགས་པ་ཆེན་པོ་འདི་ལས་ཟབ་པའི་ཆོས་མཆོག་ཏུ་གྱུར་བ་ཞིག་གཞན་ བློ
གང་ཡང་མེད་དོ། །རྒྱུ་མཚན་དེའི་ཕྱིར་ན་ཆོས་ཉིད་རིག་པའི་རང་གཤིས་ཀྱི་དགོངས་པ་ལས་ནམ་ཡང་མ་གཡོས་པ་དེ་ནི་ཤིན་ཏུ་གཅེས་པའི་ཆོས་
# སམ་གལ་ཆེ་བའི་སྙིང་པོ་ཡིན་ནོ། །དེས་ན་དུས་དང་རྣམ་པ་ཐམས་ཅད་དུ་དགོངས་པ་ཆོས་ཉིད་ཀྱི་ངང་ལས་མ་གཡོས་པ་འདི་ཉིད་ནི་གཞུང་རྩོམ་ །
g



ཆོས་དབྱིངས་
སུམ་བརྒྱ་གྱ་ལྔ་
༄༅། །པ་པོ་རྒྱལ་བའི་དབང་པོ་ཀློང་ཆེན་རབ་འབྱམས་ཁོ་བོའི་སྙིང་གཏམ་ཟབ་མོའི་བཅུད་དམ་དགོངས་པའི་ཀློང་གི་མན་ངག་ཕ་ནོར་བུ་སྐལ་དུ་
བརྩེ་བའི་སྒོ་ནས་གནང་བ་ཡིན་པས་ན་ཕྱི་རབས་རྗེས་འཇུག་རྣམཾས་ཀྱིས་གདམས་ངག་གི་མཆོག་ཏུ་བཟུང་ཞིང་ཆོས་ཉིད་དོན་གྱི་གནས་ལུགས་
སྤྲོས་མཐའ་ཀུན་དང་བྲལ་བའི་རིག་སྟོང་ཐིག་ལེ་ཉག་གཅིག་ལས་མེད་པར་ཐག་ཆོད་དགོས་ཀྱི་དེ་ལས་གཞན་དུ་ཀུན་ཡིན་པར་བཟུང་ན་འཁྲུལ་
བ་ཡིན་པ་བཞིན། ཀུན་མིན་པར་བཟུང་ནའང་འཁྲུལ་བ་ཡིན་པས་ན་ཡིན་མིན་ཡོད་མེད་སོགས་ཀྱི་སྤྲོས་པ་ཀུན་ལས་འདས་པ་སྟེ་ཆོས་ཉིད་དོན་
གྱི་དགོངས་པ་ལས་མི་གཡོ་བར་ལ་བཟླ་བ་ནི་གདམས་ངག་ཀུན་ལས་གཅེས་པའི་སྙིང་ནོར་ལྟ་བུ་ཡིན་ནོ། །ཆོས་དབྱིངས་རིན་པོ་ཆེའི་མཛོད་ལས།
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
དགོངས་པ་ཆོས་ཉིད་ལས་མི་གཡོ་བར་བསྟན་པ་སྟེ་ལེའུ་བཅུ་བའི་འབྲུ་འགྲེལ་མདོ་ཙམ་མོ། ། ། །
༈ ད་ནི་ལེའུ་བཅུ་གཅིག་པ་རྐྱེན་སྣང་མཁའ་མཉམ་དག་པར་བསྟན་པ་ལ་ས་བཅད་བཅུ་གསུམ་ཡོད་པ་ལས། དང་པོ་ཐུག་ཕྲད་རང་སར་གྲོལ་
བའི་གནམ་གཟེར་ཆེན་པོ་ནི། ཐམས་ཅད་མཁའ་མཉམ་བྱང་ཆུབ་སེམས་གཅིག་ལ། །གཉིས་སུ་བཟུང་བས་རྒྱུ་འབྲས་སྲིད་པར་འཁྲུལ། །འཁྲུལ་
སྣང་རྟེན་མེད་སྒྱུ་མའི་སྣང་བ་ལ། །ཐུག་ཕྲད་རྗེས་མེད་རྩིས་གདབ་བྲལ་བ་སྐྱོངས། །སྤྱིར་ཐུག་ཕྲད་ཅེས་པ་ནི། དཔེར་ན་ཡུལ་ཀ་བ་དང་། ཡུལ་
སྤྱི ཅན་མིག་ཤེས་གཉིས་ཐུག་ཕྲད་བྱེད་པའི་བར་ལ་རིག་པ་སྟོང་གསལ་རྗེན་པར་མངོན་དུ་གྱུར་ན་ཐུག་འཕྲད་རང་སར་གྲོལ་བའི་གནམ་ཐིག་གི་



ཆོས་དབྱིངས་
སུམ་བརྒྱ་གྱ་དྲུག་
༄༅། །གཟེར་ལྟ་བུ་ཡིན་པའི་དོན་ནོ། །སྣང་སྲིད་སྣོད་བཅུད་ཀྱི་སྣང་བ་ཐམས་ཅད་དོན་ལ་མཁའ་མཉམ་བྱུང་ཆུབ་ཀྱི་སེམས་ཀུན་ཟླུམ་ཐིག་ལེ་
ཉག་གཅིག་གི་ཀློང་དུ་འདུ་ཞིང་། ཀུན་ཟླུམ་ཐིག་ལེ་ཉག་གཅིག་ལས་མ་འདས་པ་ཡིན་ནའང་། དེའི་གནས་ལུགས་ཇི་ལྟ་བ་བཞིན་མ་རྟོགས་པའི་
འཁྲུལ་བའི་གང་ཟག་རྣམས་ཀྱིས་སྣོད་བཅུད་གཉིས་དང་། ཡུལ་ཡུལ་ཅན་གཉིས། བདག་གཞན་གཉིས། གཟུང་འཛིན་གཉིས་སུ་བཟུང་བས་མི་ g
བསླུ་བའི་རྒྱུ་དང་འབྲས་བུའི་རྣམ་བཞག་ཡོད་པའམ་སྲིད་པར་འཁྲུལ་ཏེ་བདེ་སྡུག་གི་སྣང་བ་འདི་དག་ཆུ་གཉེར་བཞིན་དུ་ཟད་པ་མེད་པར་འབྱུང་
ནའང་། དེ་ནི་ཁམས་གསུམ་འཁོར་བའི་འཁྲུལ་སྣང་གི་སྣང་བ་འདི་དག་དོན་ལ་རྟེན་མེད་སྒྱུ་མའི་སྣང་བ་ལ་བདེན་པར་ཞེན་པ་ལྟ་བུ་ལས་གཞན་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
དུ་མ་གྲུབ་པ་ཡིན་པས་ན་ཚོགས་དྲུག་གི་ཡུལ་སྣང་གང་ཤར་ཡང་། དེར་འཛིན་གྱི་ཤེས་པ་དང་ཐུག་ཕྲུད་བྱེད་པའི་ཚེ། ཐུག་ཕྲད་འཛོམས་པ་དེ་རང་
རིག་རྗེན་པའི་ཤེས་པར་ངོས་བཟུང་སྟེ་དེ་ཡང་སྔར་སྨྲས་པ་བཞིན། ཅོག་གཞག་གམ། ཅེར་གཞིག་གམ། རང་གཞག་ཉིད་དུ་རྒྱ་ཡན་ལ་བཏང་ཚེ་
རྗེས་མེད་རྩིས་གདབ་དང་བྲལ་བ། རང་གི་ངོ་བོ་རང་གྲོལ་ཆེན་པོའི་ངང་མངོན་དུ་གྱུར་བ་དེ་སྐྱོངས་ཤིག་ཅེས་སོ། །དེའི་ཚུལ་མུ་ཏིག་ཕྲེང་བ་ལས།
མི་འགྱུར་ཆོས་ཉིད་རབ་ཏུ་བརྟན། །རང་སྣང་རང་གྲོལ་རང་གི་ཡུལ། །རང་བཞིན་རང་དག་རང་གི་གདངས། །ཅོག་གཞག་ཅེར་གཞག་རང་གཞག་
གོ །ཞེས་རིག་པ་དུས་གསུམ་དུ་མི་འགྱུར་བ་ཆོས་ཉིད་གཞོམ་གཞིག་དང་བྲལ་བས་ན་རབ་ཏུ་བརྟན་པ་དང་། རིག་པའི་ཀློང་ལས་གང་ཤར་ཐམས་



ཆོས་དབྱིངས་
སུམ་བརྒྱ་གྱ་བདུན་ མཛོད་འགྲེལ།
༄༅། །ཅད་ཀྱི་སྟེང་དུ། ཅོག་གཞག ཅེར་གཞག་རང་གཞག་ཏུ་བཏང་ན་རང་སྣང་ཐམས་ཅད་རང་ཤར་རང་གྲོལ་ཆེན་པོ། ཆོས་སྐུ་རང་གི་ཡུལ་
ལམ་རང་ས་རྗེན་པར་ཟིན་ཏེ། གང་སྣང་ཐམས་ཅད་རང་བཞིན་རིག་པའི་ཀློང་དུ་རང་དག་ཏུ་སོང་ནས་རིག་པའི་རང་གདངས་ལས་ནམ་ཡང་མི་
འདའ་བ་དེ་ནི་ཅོག་གཞག་ཅེར་གཞག་རང་གཞག་ཡིན་ནོ། །ཞེས་སོ། ། ༈ གཉིས་པ་རྐྱེན་སྣང་རིག་པའི་རྩལ་སྦྱོང་དུ་བསྟན་པའི་གནམ་གཟེར་ནི།
མི་འདོད་ཐོག་ཏུ་བབ་ལ་དོར་བྱའི་སེམས། །ཁྲོ་དང་མི་དགའ་ཕྲག་དོག་འཁྲུགས་དང་འཚིག །སྐྱོ་བས་ཡིད་བྱུང་ན་ཚ་སྡུག་བསྔལ་སེམས། །འཆི་
དང་སྐྱེ་བས་འཇིགས་ལ་སོགས་པ་སྟེ། །རྩལ་ལས་རོལ་བར་ཤར་དུས་ངོས་བཟུང་ལ། །མི་སྤོང་མི་སྦྱོང་མི་སྒྱུར་མི་ལེན་ཞིང་། །མི་བལྟ་མི་བསྒོམ་



ཁང་སར་བསྟན་པའི་དབང་ཕྱུག་གི་གསུང་འབུམ། །
རང་བབས་ཕྱམ་གཅིག་ཏུ། །དམིགས་པའི་སྤྲོ་བསྡུ་བྲལ་བར་ལྷུན་གྱིས་ཞོག །རྗེས་མེད་རང་ཡལ་མཁའ་ཀློང་དག་པའི་སེམས། །གསལ་དྭངས་
ངར་དང་བཅས་པ་ཁོང་ནས་འཆར། །འདིའི་དོན་ནི་མི་འདོད་རྐྱེན་ངན་ཅི་བྱུང་ཡང་དེའི་རྗེས་སུ་མི་འབྲང་བར་རིག་པ་ཆོས་ཉིད་སྟོང་གསལ་རྗེན་
ི་ངང་དུ་བཞག་ན། རྐྱེན་སྣང་གིས་བརྗེ་མི་ཐུབ་པར་རང་ཤར་རང་གྲོལ་དུ་འགྲོ་བའི་ཚུལ་འདིར་རྩལ་སྦྱོང་བར་བྱེད་པའི་གནམ་གཟེར་བསྟན་
་ཡིན། དེས་ན་ད་ལྟ་མི་འདོད་པའི་སྡུག་བསྔལ་སྣ་ཚོགས་རང་གི་ཐོག་ཏུ་བབས་པ་ལ་འཇིགས་ནས་རྐྱེན་ངན་དེ་མི་ཐེག་པར་རྐྱེན་དེ་དོར་བྱའི་
ཎྞཾ སེམས་སམ་བྲལ་འདོད་ཀྱི་སེམས་སྐྱེ་བ་དང༌། གཞན་གྱིས་རང་ལ་ལོག་སྒྲུབ་བྱེད་པ་ལ་བརྟེན་ནས་ཁྲོ་བ་དང་སྙིང་མི་དགའ་བ་དང་། གཞན་།



ཆོས་དབྱིངས་
སུམ་བརྒྱ་གྱ་བརྒྱད་
༄༅། །འབྱོར་ཕུན་ཚོགས་མཐོང་བ་ལ་མི་བཟོད་པའི་ཕྲག་དོག་གི་སེམས་དང་། རང་རྒྱུད་འཁྲུག་པ་དང་། འཚིག་པ་ཟ་བ་དང༌། སྐྱོ་བའི་སེམས་
དང༌། ཡིད་དབྱུང་བ་དང་། ལུས་ལ་ན་ཚ། སེམས་ལ་སྡུག་བསྔལ་སྣ་ཚོགས་མྱོང་བར་སྣང་བའི་སེམས་དང༌། དེ་བཞིན་འཆི་བའི་སྡུག་བསྔལ་དང༌།
སྐྱེ་བའི་འཇིགས་པ་དང་། རྒ་བའི་སྡུག་བསྔལ་ལ་སོགས་པ་སྟེ་དེ་དག་ལ་སྤང་བླང་འདོར་ལེན་ཅི་བྱུང་ནའང་། དཔེར་ན་རྒྱ་མཚོའི་རྦ་རླབས་བཟིང་
ངན་མེད་པར་རྒྱ་མཚོ་གཅིག་གི་རོལ་བ་བཞིན། དེ་དག་ཐམས་ཅད་རང་བྱུང་རིག་པ་གཅིག་གི་རྩལ་ལས་རོལ་བར་ཤར་དུས་དེ་ཉིད་དུ་ངོས་
བཟུང་ལ། རྩལ་ལ་བཟང་ངན་དབྱེ་བསལ་མེད་པར་རིག་པ་གཅིག་གི་རོལ་བ་ལས་མ་འདས་པར་ཐག་བཅད་དེ། ཉན་ཐོས་ལྟར་མི་སྦྱོང་། བྱང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
སེམས་ལྟར་གཉེན་པོས་མི་སྦྱོང་། གསང་སྔགས་ཕྱི་ནང་ལྟར་ཡེ་ཤེས་སུ་མི་བསྒྱུར། སེམས་ཕྱོགས་ཁ་ཅིག་ལྟར་དེ་ཉིད་ཆེད་དུ་མི་ལེན་ཁ་ཅིག་ལྟར་
ངོ་ལ་མི་བལྟ། ཁ་ཅིག་ལྟར་ངང་ལ་མི་བསྒོམ་པར་རིག་པ་རང་ས་རྗེན་སེང་གི་ངང་དུ་མ་བཅོས་རང་བབས་ཕྱམ་གཅིག་ཏུ། མཉམ་པར་གདལ་
བའི་ངང་དམིགས་པའི་སྤྲོ་བསྡུ་དང་བྲལ་བར་སྤྲོས་པས་མ་བཅོས་རང་བྱུང་ལྷུན་གྱིས་གྲུབ་པར་ཤོག་ཅིག་དང་རིག་པ་རྗེན་པའི་ངང་དུ་བཞག་ཚེ་ ཟླ
གོང་གི་རྐྱེན་སྣང་ཐམས་ཅད་མཁའ་ལ་སྤྲིན་དེངས་པ་བཞིན་དུ་རྗེས་མེད་རང་ཡལ་མཁའ་ཀློང་དག་པའི་གཉུག་མའི་སེམས་དེ་ཉིད་གསལ་ཞིང་
དྭངས་པའི་ངར་ཆ་དང་བཅས་པ་ཁོང་ནས་འཆར་ཏེ་རིག་པ་རྗེན་ལ་བུད་པའི་ཡེ་ཤེས་དེ་ཉིད་མངོན་དུ་གྱུར་བ་ནི། རིན་ཆེན་སྤུངས་པའི་རྒྱུད་ལས།



ཆོས་དབྱིངས་
སུམ་བརྒྱ་གྱ་དགུ་ མཛོད་འགྲེལ།
༄༅། །འགྲོ་བའི་སྡུག་བསྔལ་མྱོང་བའི་ཚེ། །ང་ཡི་བདེ་བར་རང་ཤར་ཡིན། །དེ་དུས་བདེ་སྡུག་དབྱེར་མེད་ན། །ང་ཡི་ཡོན་ཏན་འདི་ལ་རྫོགས། །
ཞེས་སྡུག་བསྔལ་མྱོང་ཚེ་སྡུག་བསྔལ་གྱི་ངོ་བོ་ལ་བལྟས་པས་ཟང་ཐལ་རྗེན་པར་ཤར་ན་ཀུན་ཏུ་བཟང་པོ་ངའི་བདེ་བར་ཤར་བ་ཡིན་ཞེས་པའི་དོན་
ནོ། ། ༈ གསུམ་པ་གང་སྣང་ཐུག་ཕྲད་དུ་གྲོལ་བའི་སྤང་གཉེན་གཞི་ལ་སངས་པའི་གནམ་གཟེར་ནི། ཡིན་མིན་མེད་པའི་རིག་པ་ཕྱོགས་ཡན་ལ། །
འདིར་གཏད་མེད་པའི་སྣང་བ་ཐུག་ཕྲད་ཀྱིས། །འདིར་གཟུང་མེད་པའི་ངང་དེར་རང་བཞག་པས། །འདིར་གྲོལ་མེད་པའི་དགག་སྒྲུབ་ རྗེས་མེད་
ཡལ། །འཛིན་ཞེན་མེད་པའི་ཉམས་མྱོང་ཁོང་རྡོལ་འབྱུང་། །འདི་ཉིད་ཇི་བཞིན་དགོངས་ཀློང་ཡེ་ནས་ཡངས། །ཇི་སྐད་དུ། ཡིན་པ་མེད་པའི་ལྟ་བ་



ཁང་སར་བསྟན་པའི་དབང་ཕྱུག་གི་གསུང་འབུམ།
རྟོགས། །མིན་པ་མེད་པའི་སྒོམ་ཉམས་ལོན། །ཞེས་པ་ལྟར། ཡིན་པ་དང་མིན་པ་གང་ཡང་མེད་པའི་ད་ལྟའི་རིག་པ་རྒྱ་ཆད་ཕྱོགས་ཡན་ཆེན་པོ་དེ་
ཉིད་ལ། འདིར་དམིགས་པ་དང་གཏད་སོ་མེད་པའི་རིག་པ་ཟང་ཀ་རྗེན་པ་སོ་མའི་གཤིས་ལ་རང་བབས་སུ་བཞག་ཚེ། རིག་པ་དེའི་རྩལ་ལས་
རོལ་བ་ཡུལ་ཐོག་ཏུ་སྣང་བ་ན་དེར་འཛིན་གྱི་ཤེས་པ་དང་ཐུག་ཕྲད་ཀྱི་རྣམ་པར་ཤར་ཚེ་རང་གར་བསྒྱུར་ལ། འདི ར་བཟུང་མེད་པའི་ངང་ལ་རང་ བློ
སར་བཞུག་ནས་ངོ་ལ་མི་བལྟ། ངང་མི་བསྒོམ། ཕར་མི་བཙལ་བར་རང་ཡན་དུ་བཏང་ཚེ་འདིར་གྲོལ་དང་མ་གྲོལ་གྱི་དབྱེ་བ་མེད་པའི་རིག་པ་
རྗེན་པ་ཟང་ཐལ་ལེ་བ་དེའི་ངང་དུ་ཕྱམ་གྱིས་བཞག་པ་ན། རིག་པ་རང་ངོ་ཟང་ཀའི་གནད་མཐོང་བས་ཟང་ཀར་གྲོལ། ཡེ་དག་གི་ངོ་བོ་ཡེ་གྲོལ་དུ་



ཆོས་དབྱིངས་ སུམ་བརྒྱ་དགུ་བཅུ་ མཛོད་འགྲེལ།
༄༅། །འོང་། རང་བཞག་གི་ངོ་བོ་རང་སར་གྲོལ། ཅེར་གྱིས་ཡལ་བས་ཅེར་གྲོལ་དུ་འགྲོ། ཡོངས་སུ་གྲོལ་པས་ཡོངས་གྲོལ་དུ་གྱུར་ཏེ་དགག་སྒྲུབ་
རྗེས་མེད་དུ་ཡལ། འཛིན་ཞེན་ཞུགས་ལོང་མེད་པར་རང་སར་གྲོལ་བའི་ཉམས་མྱོང་ཁོང་རྡོལ་དུ་བྱུང་སྟེ། སྐད་ཅིག་དང་པོར་ཤར། སྐད་ཅིག་
གཉིས་པར་གྲོལ་བས་ན། དུས་ཀྱི་སྐད་ཅིག་མར་གྲོལ་བ་ཞེས་བརྗོད་པ་ཡིན། རིག་པའི་གཤིས་འདི་ཉིད་ཇི་བཞིན་པའི་དགོངས་ཀློང་མངོན་དུ་ གླུ
གྱུར་ཏེ། ཡེ་ནས་མ་བཅོས་གཉུག་མ་ཆོས་སྐུའི་རང་ཞལ་ཡངས་པ་ཆེན་པོའི་ངང་ནས་གཡོ་བ་མེད་པ་ཞིག་འོང་ངོ༌། །དེ་ལྟར་ན་རང་བཞིན་རྫོགས་
པ་ཆེན་པོའི་རྣལ་འབྱོར་བ་ལ་རྐྱེན་སྣང་ཅི་བྱུང་ཡང་གནོད་པ་མེད་པའི་གནད་མཐོང་བ་ན་ནམ་ཡང་ཆོས་ཉིད་ངང་ལས་ལྡོག་པ་མེད་པར་ལ་བཟློ་བ་
།



ཁང་སར་བསྟན་པའི་དབང་ཕྱུག་གི་གསུང་འབུམ།
ཞིག་འབྱུང་སྟེ། ཐལ་འགྱུར་ལས། གཞན་ཡང་གྲོལ་བའི་ཆོས་ཉིད་བཤད། །གནད་ཀྱིས་གྲོལ་བས་འབད་རྩོལ་ཟད། །ཡེ་ནས་གྲོལ་བའི་བསྐྱར་མི་
དགོས། །རང་གྲོལ་ཡིན་པས་གཉེན་པོ་མེད། །ཅེར་གྲོལ་ཡིན་ཕྱིར་མཐོང་སར་ཡལ། །ཡོངས་སུ་གྲོལ་བས་རང་བཞིན་དག །དུས་ཀྱི་གྲོལ་བས་
གོམས་མི་དགོས། །རང་བཞིན་གྲོལ་བས་མ་བཅོས་པའོ། །ཞེས་སོ། ། ༈ བཞི་བ་དགའ་ཆེན་རང་གྲོལ་གྱི་གནམ་གཟེར་བློ་དངོས་ཟང་ཐལ་དུ་
བསྡམ་པ་ནི། དེ་བཞིན་འདོད་ཅིང་ཡིད་ལ་དགའ་བའི་སེམས། །གྲུབ་བདེ་གཉེན་དང་གཏམ་སྙན་ལོངས་སྤྱོད་དང་། །གནས་དང་ཕྱོགས་ནི་ཡིད་དུ་
# འོང་བ་དེར། །རང་བཞིན་དགའ་བས་བརྒྱན་པའི་སེམས་ཤར་བ། །དེ་ཉིད་ངོས་བཟུང་རང་བབས་ཅོག་གཞག་གིས། །གདོད་མའི་དབྱིངས་སུ་མ་



ཆོས་དབྱིངས་
སུམ་བརྒྱ་གོ་གཅིག་ མཛོད་འགྲེལ།
༄༅། །བཅོས་ལྷུན་གྱིས་གྲུབ། །དེའང་དགའ་ཆེན་རང་གྲོལ་ཞེས་པའི་དོན་ཡང་། གཞན་གྱིས་རང་ལ་བསྟོད་བཀུར་རྙེད་པ་སྙན་གྲགས་སོགས་ལ་
བརྟེན་ནས་རང་གི་སེམས་ལ་དགའ་བ་ཆེན་པོ་སྐྱེས་པའི་ཚེ་རིག་པའི་ངང་དུ་བཞག་ན་དགའ་བ་རང་སར་གྲོལ་བའི་ཡེ་ཤེས་ཆེན་པོ་མངོན་དུ་གྱུར་
པ་ལ་བརྗོད་དོ། །གོང་དུ་བཤད་པ་དེ་བཞིན་དུ་བསྟོད་བཀུར་རྙེད་པ་སྙན་གྲགས་སོགས་རང་གི་ཡིད་ལ་འདོད་ཅིང་ཞེན་ཆགས་སྐྱེས་པའི་ཡུལ་
ཡིད་དུ་འོང་བ་རྣམས་བསམ་པ་ལྟར་འགྲུབ་པ་དང་། དེ་བཞིན་དུ་ཡིད་ལ་དགའ་བའི་སེམས་སྐྱེ་བའི་ཡུལ་གང་ཡིན་རྣམས་གྲུབ་པའི་རྐྱེན་གྱིས་རང་
སེམས་བདེ་ཞིང་སྐྱིད་པ་དང༌། གཉེན་ཉེ་དུ་གྲོགས་དགའ་མཛའ་སོགས་ལ་བདེ་སྐྱིད་ཕུན་ཚོགས་འབྱུང་བ་དང་། དེ་དག་གིས་བདག་ལ་གཏམ་



ཁང་སར་བསྟན་པའི་དབང་ཕྱུག་གི་གསུང་འབུམ། །
སྙན་སྨྲ་བ་དང་། ལོངས་སྤྱོད་མང་པོ་སྦྱིན་པ་དང་། རང་ཉིད་འདུག་པའི་གནས་ཁང་ཕུན་ཚོགས་འབྱོར་བ་དང་། ས་ཕྱོགས་ཀྱང་ནི་ཡིད་དུ་འོང་བ་།
དང་ལྡན་པ་དང་། མདོར་ན་རང་བཞིན་གང་ལ་མཚོན་ནའང་དགའ་བ་བསྐྱེད་པས་བརྒྱན་པའི་ཡིད་འོང་གི་སེམས་ཤར་བ་ལ་བརྟེན་ནས། སྣང་བ་
དགའ་ལྷང་ངེ་འབྱུང་བ་དགའ་བའི་སེམས་དེ་རང་སར་བསྒྱུར་ལ། འཆར་གཞིའི་རིག་པ་ཟང་ཀ་རྗེན་པ་དེ་ཉིད་ངོས་བཟུང་ལ་རིག་པ་རང་བབས་
ཀྱི་གཤིས་ལ་མ་བཅོས་ཅོག་གེར་བཞག་པའི་ཐབས་མཆོག་ཏུ་གྱུར་པ་གང་གིས་གདོད་མའི་སྟོང་ཆེན་གྱི་དབྱིངས་སུ་མ་བཅོས་རང་བྱུང་ལྷུན་གྱིས་
གྲུབ་པའི་རིག་པའི་ཡེ་ཤེས་དེ་མངོན་དུ་གྱུར་ཏེ་དགའ་བ་དང་བདེ་བའི་སྣང་བ་ཐམས་ཅད་རང་ཤར་རང་གྲོལ་དུ་འགྲོའོ། ། ༈ ལྔ་པ་རང་མལ་



ཆོས་དབྱིངས་
སུམ་བརྒྱ་གོ་གཉིས་ མཛོད་འགྲེལ།
༄༅། །འཕྲོ་འདུའི་ཤེས་པ་གཉིས་མེད་ཆོས་ཉིད་དུ་གྲོལ་བའི་གནམ་གཟེར་ནི། རང་བཞིན་བར་མ་འགྲོ་འདུག་གྱིན་འདར་གནས། །དགའ་དང་
མི་དགའ་གཉིས་མིན་ཅི་ཤར་ཡང་། །ཤར་དུས་ངོས་གཟུང་སྤང་བླང་མ་བྱས་པས། །རང་བབས་ཆོས་ཉིད་དབྱེ་བསལ་མེད་པ་ནི། །གཏི་མུག་འོད་།
གསལ་ཆེན་པོར་གྲོལ་ཞེས་བྱ། །བཟང་ངན་གང་གི་ཕྱོགས་སུ་མ་གཏོགས་པའི་རང་བཞིན་བར་མ་བཏང་སྙོམས་ཀྱི་རྟོག་པ་སྐྱེད་པའི་ཡུལ་འགྲོ་
འདུག་ཟ་ཉལ་སོགས་གྱི་ནར་དུས་འདའ་བར་བྱེད་པའང་རང་ཁར་གནས་པའི་སྐབས་སུ། དགའ་བ་དང་མི་དགའ་བ་དང་གཉིས་པོ་གང་རུང་མ་
ཡིན་པའི་བར་མའི་ཤེས་པ་ཡུལ་ལ་འཆར་བའི་ཚེ། ཅི་ཤར་ཡང་ཤར་དུས་ཤེས་པ་ཡུལ་ལ་འཆར་བ་དེར་མི་བལྟ་བར་འཆར་གཞིའི་རིག་པ་ཀ་དག་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཟང་ཀ་རྗེན་པ་དེ་ངོས་བཟུང་ནས་དེའི་ངང་དུ་སྤུང་བླང་མ་བྱས་པར་རང་བབས་སུ་བཞག་པས་ཕྱི་སྣང་བ་མ་སྤངས་སྣང་ཐོག་ཏུ་གྲོལ་བ་དང༌། ནང་
འགྱུ་བ་འགྱུ་ཐོག་ཏུ་གྲོལ་བ་དུས་མཉམ་པ་ནི་དོ་ཕུར་བཀྲོལ་བས་ཁལ་དོ་གཉིས་དུས་མཉམ་དུ་གྲོལ་བ་བཞིན་རང་བབས་ཆོས་ཉིད་རིག་པ་དབྱེ་
བསལ་མེད་པར་གྲོལ་བས་དེ་ནི། གཏི་མུག་འོད་གསལ་སྟོང་པ་ཆེན་པོར་གྲོལ་བ་ཞེས་བྱ་བར་བརྗོད་དོ། །མདོར་ན་རིག་པའི་ངོ་བོ་རྗེན་པར་
སངས་དུས་དེའི་རྩལ་ཐམས་ཅད་དེའི་ཀློང་དུ་མི་གྲོལ་རྒྱུ་ཞིག་མི་སྲིད་དོ། །བློས་བཟུང་ན་འཆིང་བ་དང༌། མ་བཟུང་མངག་ན་གྲོལ། གྲོལ་ས་དང་
གྲོལ་ཡུལ་ལས་འདས་པ་ཡིན་པས་ན་འཆིང་གྲོལ་གྱི་མཐའ་ལས་འདས་པའོ། ། ༈ དྲུག་པ་གཏི་མུག་འོད་གསལ་དུ་འཆར་བ་རྨི་ལམ་གཉིད་ཀྱི་



ཆོས་དབྱིངས་
༄༅། །གནམ་གཟེར་ནི། མཚན་མོ་ལ་སོགས་གཉིད་ཀྱིས་མྱོས་པ་ནའང་། །རང་བབས་སྤྲོ་བསྡུ་བྲལ་བའི་ངང་ཉལ་བས། །རགས་པར་སྣང་བ་
ནུབ་པས་དེར་འཛིན་ནུབ། །ཕྲ་བ་ཆེས་ཕྲ་འཛིན་པར་བཅས་ནུབ་པས། །ཕྱམ་མཉམ་མི་རྟོག་ངང་དུ་རིག་པའི་སེམས། །འབྱུང་འཇུག་རེ་དོགས་
བྲལ་བ་རང་བཞིན་གནས། །ཀུན་རྟོག་ཆོས་དབྱིངས་གྲོལ་བའི་དུས་ཡིན་པས། །འཁོར་བ་མྱང་འདས་གྲོལ་ཞེས་བརྗོད་པ་ཡིན། །དེའང་མཚན་མོ་
ལ་སོགས་པ་དང་ཡང་ན་ཉིན་མོའི་དུས་ཡིན་ཡང་རུང་གཉིད་དུ་ཡུར་བའི་སྐབས། གཉིད་གཏི་མུག་གི་ས་པ་ཡིན་པ་དང་། གཏི་མུག་དབང་བཙན་
པས་ན། རང་ཅག་སོ་སོའི་སྐྱེ་བོ་ལ་མཚོན་ན། ཚོགས་དྲུག་གི་འཇུག་པ་རང་དབང་མེད་པར་སེམས་ནང་དུ་སྡུད་ཚེ་གཉིད་ཀྱིས་མྱོས་པ་སྟེ་ཐོག་ཐུན་།
28i
སུམ་བརྒྱ་གོ་གསུམ་ མཛོད་འགྲེལ།



ཉྙོ དང་པོའི་སྐབས་ཅི་ཡང་མི་རྟོག་པར་ནག་འཐུམ་མེར་སོང་བ་དང༌། དེ་རྗེས་གསལ་སྣང་གི་ཆ་ཀུན་གཞིའི་རྣམ་ཤེས་ཀྱི་སྟེང་དུ་རྨི་ལམ་གྱི་སྣང་བ་
མཆེད་དེ་ཉིན་སྣང་བཞིན་དུ་བདེན་པར་བཟུང་སྟེ་འཁྲུལ་ནའང༌། རྨི་ལམ་གྱི་རང་སྣང་རང་སར་ཞིག་པའི་ཐབས་ཀྱི་མན་ངག་ཟབ་མོ་རྨི་ལམ་
བཟུང་བ་དང་། སྦྱོང་བ། བསྒྱུར་བ། བཅད་པ་སོགས་ཀྱི་ཐབས་སྣ་ཚོགས་ལ་སྦྱོར་ཚུལ་བསྟན་ཡོད། སྐབས་འདིར་ཁྲེགས་ཆོད་རྐྱང་བ་ལྟར་ཆོས་
ཉིད་སྤྲོས་པ་མེད་པའི་གནད་གཅིག་གིས་སྦྱོང་བ་ནི། གཉིད་ཁ་སེང་གེའི་ཉལ་ལུགས་བྱ། རིག་ཐོག་ཏུ་བཞག རང་བབས་སུ་རྣམ་རྟོག་སྤྲོ་བསྡུ་དང་
# བྲལ་བའི་ངང་ཉལ་ཞིང་ཤེས་པ་ཟང་ཀ་མའི་ངོ་བོ་མ་ཡེངས་པར་བསྐྱངས་པས། གཉིད་དུ་འགྲོ་སྐབས་ཕྱི་ཡུལ་ལ་འཕྲོ་བའི་རྟོག་པ་རིགས་པར་
282



ཆོས་དབྱིངས་
སུམ་བརྒྱ་གོ་བཞི་
༄༅། །སྣང་བ་ཐམས་ཅད་རིམ་པ་བཞིན་ནང་དུ་བསྡུས་པའམ་ནུབ་པས་ན་དེར་འཛིན་གྱི་ཤེས་པའང་ནུབ་ནས་རྟོག་པ་ཇེ་ཕྲ་རུ་གྱུར། དེ་ནས་
རིམ་བཞིན་དུ་རྟོག་པ་ཕྲ་བ་དང་ཆེས་ཕྲུ་བར་འཛིན་པ་དང་བཅས་པ་ནུབ་ནས་གཉིད་ཀྱི་ཐོག་ཐུན་དང་པོའི་སྐབས་ནག་ཐུམ་མེར་འགྲོ། དེའི་ཀློང་
ནས་གསལ་ཆ་ཞིག་མཆེད་དེ་རྨི་ལམ་གྱི་སྣང་བ་ཤར་སྐབས་དེ་ལ་མི་ཞེན་པར་ཕྱམ་མཉམ་མི་རྟོག་པའི་ངང་དུ་རིག་པའི་སེམས་ཟང་ཐལ་རྗེན་པར་
ཤར་བ་དེ། འབྱུང་འཇུག་རེ་དོགས་དང་བྲལ་བའི་རིག་ཆ་རྗེན་པ་མངོན་དུ་གྱུར་པ་ཡིན་པས་རང་བཞིན་དེ་ཉིད་ཀྱི་ངང་དུ་གནས་པ་འདི་ལ་རྨི་ལམ་
འོད་གསལ་ཟིན་པ་ཞེས་བྱའོ། །དེའང་མཐོང་རྒྱ་ཆུང་ཞིང༌། མཐོང་ཡུལ་ལ་དཔྱད་པ་བྱེད་པ་གཉིད་སྲབ་མོའི་འོད་གསལ་ཡིན་ལ། མཐོང་རྒྱ་ཆེ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
ཞིང་མཐོང་ཡུལ་ལ་དཔྱད་པ་མི་བྱེད་པ་གཉིད་འཐུག་གི་འོད་གསལ་ཡིན་པས་འདི་ཉིད་མཆོག་གོ །འདིའི་དུས་སུ་གཉིད་ཀྱི་ཀུན་རྟོག་འཁྲུལ་བའི་
སྣང་བ་ཐམས་ཅད་རིག་པ་ཆོས་དབྱིངས་སུ་གྲོལ་བའི་དུས་ལ་སླེབས་པ་ཡིན་པས་ན། གཉིད་ཀྱི་འཁྲུལ་སྣང་འཁོར་བའི་སྣང་བ་ཐམས་ཅད་འོད་
གསལ་མྱང་འདས་སུ་གྲོལ་བ་ཡིན་ཞེས་བརྗོད་པ་ཡིན་ནོ། །དེས་ན་རྨི་ལམ་འོད་གསལ་དུ་གྲོལ་བ་ནི་གལ་ཆེ་སྟེ། དེ་མིན་རྨི་ལམ་གྱིས་འཁྲུལ་བ་ ༔
རྒྱ་འབྱམས་བག་ཉལ་བའི་ལས་ཕྲ་བ་བསགས་ནུས་པ་ཡིན། བརྩོན་འགྲུས་རབ་ཚེ་འདིར་གྲོལ་བའི་རྟགས་སུ་ཉིན་མོའི་འོད་གསལ་འདི་བར་མ་
ཆད་པར་མཚན་མོའི་འོད་གསལ་དང་འདྲེས་འགྲོ་བ་རེད། དེ་འདྲ་དེ་ལ་གཉིད་ཀྱི་ཐོག་ཐུན་དང་པོའི་སྐབས་ནག་ཐུམ་མེར་འགྲོ་རྒྱུ་མེད། སྤྱིར་ན་



ཆོས་དབྱིངས་
སུམ་བརྒྱ་གོ་ལྔ་
༄༅། །དབང་པོ་རབ་འབྲིང་ཐ་མ་གསུམ་མི་འདྲ་སྟེ། ཇི་སྐད་དུ། རབ་ལ་འཆར་དང་འབྲིང་ལ་ཆད། །ཐ་མ་རྨི་ལམ་དགེ་བ་ཡིན། །ཞེས་དབང་པོ་
རབ་རྨི་ལམ་འོད་གསལ་དུ་འཆར་བ་དང་། འབྲིང་ལ་རྨི་ལམ་རྒྱུན་ཆད་པ་དང་། ཐ་མར་རྨི་ལམ་དགེ་བ་དང་ལེགས་པ་ཁོ་ནར་འཆར་རོ། །
༈ བདུན་པ་གཉིད་རང་བྱུང་གི་ཡེ་ཤེས་སུ་བསྟན་པ་ནི། གཉིད་ཀྱང་རང་བྱུང་གདོད་མའི་ཀློང་ཆེན་ཏེ། །རྩལ་རྣམས་ངོ་བོའི་དབྱིངས་སུ་གཞི་ཐིམ་
པས། །རོལ་པར་འཛིན་པའི་སྤྲོས་ཀུན་ངང་གིས་ཞི། །ཕྱར་མེད་རང་བྱུང་ཡེ་ཤེས་དགོངས་པའོ། །དེའང་རྨི་ལམ་འོད་གསལ་དུ་ཟིན་ན་ནི་ཐ་མལ་
བ་ལྟར་མ་ཡིན་པར་གཉིད་ཀྱང་རིག་པ་རང་བྱུང་གི་ཡེ་ཤེས་གདོད་མའི་ཀློང་ཆེན་ཆོས་ཀྱི་སྐུ་དང་དབྱེར་མེད་རོ་གཅིག་ཏུ་གྱུར་ཏེ་རྡུལ་རྣམས་ངོ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བོའི་དབྱིངས་སུ་ཉེ་བར་ཞི་ནས་གཞི་ཀློང་དུ་ཐིམ་པས་གཞི་ཆོས་ཉིད་ཀྱི་རིག་པ་མངོན་དུ་གྱུར་པ་དང་། རྩལ་ལས་རོལ་བར་ཤར་བའི་ཡུལ་སྣང་
འཛིན་པའི་ཀུན་རྟོག་གི་སྤྲོས་པའི་མཚན་མ་ཀུན་ཀྱང་ངང་གིས་ཉེ་བར་ཞི་ནས། མདོར་ན་རྨི་ལམ་གྱི་ཡུལ་སྣང་ཐམས་ཅད་བྱར་མེད་རིག་པ་རང་
བྱུང་གི་ཡེ་ཤེས་དགོངས་པ་ཟང་ཐལ་རྗེན་པའི་ངང་དུ་འདུ་འབྲལ་མེད་པའོ། །དེའང་ཉིན་དུས་ཤེས་པ་རྩལ་ལས་རོལ་བར་ཤར་བས་ཡུལ་སྣང་ ༔
འདི་དག་རང་བྱུང་གི་ཡེ་ཤེས་དེ་ལས་ཕྱིར་གསལ་དུ་ཤར་བ་ཡིན་ལ། མཚན་དུས་སུ་རོལ་བའི་སྣང་ཞེན་རྩལ་ལ་ཐིམ། རྩལ་གཞི་ལ་ཐིམ་ཚེ་གཞི་
ཎྞཾ རིག་པ་མ་གཏོགས་གཞན་གང་དུའང་མི་རྟོག་པའི་འོད་གསལ་ངང་གནས་པ་ནི་གཉིད་རང་བྱུང་གི་ཡེ་ཤེས་སམ་གཉིད་འཐུག་གི་འོད་གསལ་ཡིན།



ཆོས་དབྱིངས་
སུམ་བརྒྱ་གོ་དྲུག་
༄༅། །སྲབ་མོའི་འོད་གསལ་ནི་གཉིད་དུ་སོང་སྐབས། ཕྱི་རོལ་ཏུ་གཞན་གྱིས་འགྲོ་འདུག་བྱེད་པ་སོགས་ཀྱང་ཤེས་བཞིན་མཐོང་རྒྱ་ཆུང་ཞིང་།
མཐོང་ཡུལ་ལ་དཔྱད་པ་ཅུང་ཟད་ཞུགས་ཀྱང་རིག་ཐོག་ལ་ཡོད་འདུག་པ་དེ་འདྲ་ཞིག་ཡིན་ཞེས་བླ་མ་དམ་པའི་ཞལ་རྒྱུན་ནོ། ། ༈ བརྒྱད་པ་ཉོན་
མོངས་རང་སར་གྲོལ་བའི་གནམ་གཟེར་ནི། དེ་ལྟར་འདོད་དང་མི་འདོད་བར་མའི་སེམས། །དུག་གསུམ་རྩལ་ལས་རོལ་བར་ཤར་རོ་ཅོག །
དབྱིངས་ལས་བྱུང་ཞིང་དབྱིངས་ཀྱི་ངང་དུ་ཤར། །དབྱིངས་སུ་མ་གཏོགས་གཡོས་པ་འགའ་མེད་པས། །གཟེབ་དང་བཅོས་བསྒྱུར་གང་ཡང་མི་བྱེད་
པར། །དབྱིངས་ཉིད་ངོས་བཟུང་ངང་དེར་གཞག་མ་ཐག །རང་ཞི་རང་ཡལ་རང་གྲོལ་འགྲོ་བ་གནད། །དེའང་གོང་དུ་བཤད་པ་དེ་ལྟར་ཡུལ་ལྔ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།།
ཡིད་དུ་འོང་བ་ལ་བརྟེན་ནས་བྱུང་བའི་འདོད་པའི་སེམས་དང་ཡུལ་ལྔ་ཡིད་དུ་མི་འོང་པ་ལ་བརྟེན་ནས་སྐྱེས་པའི་མི་འདོད་པའི་སེམས་དང༌། བར་
མའི་སྣང་བ་ལ་བརྟེན་ནས་སྐྱེས་པའི་བཏང་སྙོམས་ཀྱི་སེམས་དང་། གཞན་ཡང་ཉོན་མོངས་དུག་གསུམ་དུག་ལྔ་སོགས་རིག་པའི་རྩལ་ལས་རོལ་
བར་ཤར་རོ་ཅོག་ཐམས་ཅད་དང་པོ་ནས་ཡོད་མ་མྱོང་བས་ན། བརྟེན་པའི་ས་མེད། བྱུང་བའི་ཁུངས་མེད། འགྲོ་བའི་ཡུལ་མེད། གཞི་མེད་སྟོང་ ༔
པའི་རང་གཟུགས་རང་ལ་ཤར་བ་ཡིན་པའི་ཕྱིར་ན། དང་པོ་བྱུང་ས་ཡང་རིག་པ་ཆོས་ཀྱི་དབྱིངས་ལས་མ་གཡོས་བཞིན་དུ་བྱུང་ཞིང་ད་ལྟ་གནས་ས་
དང་ཤར་སའང་རིག་པ་ཆོས་དབྱིངས་ཀྱི་ངང་དུ་ཤར་བ་དང༌། ཐ་མ་གྲོལ་སའང་རིག་པ་ཆོས་ཀྱི་དབྱིངས་སུ་གྲོལ་བས་ན། ཤར་གནས་ གྲོལ་



ཆོས་དབྱིངས་ སུམ་བརྒྱ་གོ་བདུན་ མཛོད་འགྲེལ།
༄༅། །གསུམ་གྱི་སྣང་བ་ཅི་ཤར་ཡང་ཆོས་ཀྱི་དབྱིངས་སུ་འགྲོ་འོང་བྱེད་པ་མ་གཏོགས་དེ་ལས་གཡོས་པ་འགའ་ཡང་མེད་པའོ། །འཁྲུལ་འཛིན་
རྣམ་རྟོག་གི་གཟེབ་རྒྱུར་མི་འཕྱན་པ་དང༌། བློས་བཅོས་པ་དང་འདུ་བྱེད་ཀྱིས་བསྒྱུར་བ་སོགས་མདོར་ན་སེམས་འཛིན་རྟོག་པས་བཅོས་བསླད་
གང་ཡང་མི་བྱེད་པར་རང་བབས་སུ་འཇོག་དགོས། དེ་ལྟར་བཟོ་བཅོས་གང་ཡང་བྱེད་མི་ཉན་ཏེ། འཁྲུལ་སྣང་འདི་དག་སྤངས་ཀྱང་མི་སྤོང་ལུས་
དང་གྲིབ་མ་བཞིན་འཁོར་འོང་། སྦྱངས་ཀྱང་མི་སྦྱོང་སྟེ། ཤེལ་དཀར་སྦྱངས་ཀྱང་དཀར་པོ་ཡིན། མ་སྦྱངས་ཀྱང་དཀར་པོ་ཡིན་པས་སྦྱང་བྱེད་སྦྱང་
# བྱ་ལས་ཐ་མི་དད་པས་སྦྱང་དུ་མེད་པ་དང་། བསྒྱུར་ཡང་མི་འགྱུར་ཏེ་གཡུ་སྔོན་པོའི་ཁ་དོག་མི་འགྱུར་བ་ལྟར། སེམས་རང་གིས་རང་བསྒྱུར་དུ་མི་



ཁང་སར་བསྟན་པའི་དབང་ཕྱུག་གི་གསུང་འབུམ། །
བཏུབ་པ་དང་གཉེན་པོས་གྲོལ་མི་ནུས་ཏེ། ཆུ་དབྱུག་པས་རྙོགས་པ་ལྟར་གཉེན་པོས་བཅོས་བསྒྱུར་བྱས་ཚེ་ཆོས་ཉིད་རྣལ་མའི་དོན་སྒྲིབ་བྱེད་དུ་
འགྲོ་བ་ཡང་། ཉི་ཟླ་ཁ་སྦྱོར་ལས། སྤོང་བས་སྤངས་པ་མ་ཡིན་ནོ། །དེ་བཞིན་སྦྱངས་བས་ཀྱང་ནི་མིན། །བསྒྱུར་བས་ཡང་ནི་མི་འགྱུར་རོ། །ཞེས་
དང་། ཤེལ་གྱི་བྲག་གམ་གཡུ་རྡོ་བཞིན། །སྦྱང་ཞིང་བསྒྱུར་བར་ནུས་མ་ཡིན། །ཞེས་སོ། །དེས་ན་གང་ཤར་ཐམས་ཅད་རིག་པ་ཆོས་ཀྱི་དབྱིངས་
ཉིད་ལས་མ་འདས་པར་ངོས་བཟུང་སྟེ། ཅོག་གཞག་གཅིག་གི་ངང་དེར་བཞག་མ་ཐག་ཏུ་རྒྱ་མདུད་ཀྱི་དོ་ཕུར་བཏོན་པ་བཞིན། རང་སར་ཞི་ཞིང་
རང་སར་ཡལ་བ་དང་རང་གྲོལ་རང་སངས་སུ་འགྲོ་བ་ནི་གནད་དོ། །དེ་ལྟར་མིན་པར་ཐེག་པ་གཞན་ལྟར་འབད་པས་གྲོལ་བ་ནི་མ་ཡིན་ཏེ།



ཆོས་དབྱིངས་
སུམ་བརྒྱ་གོ་བརྒྱད་
༄༅། །འདིར་རང་རིག་ཟལ་ཐལ་དུ་རྟོགས་པའི་གནད་ལས་མ་སྤངས་དབྱིངས་སུ་དག་པ་ཡིན། རིག་པ་མ་བཅོས་ཟང་ཀ་མ་འདི་ཉིད་རྟོགས་པའི་
ཐབས་ལ་འབད་བཅས་རང་བཞག་གི་སྣང་བ་ཐོད་རྒལ་དང༌། འབད་མེད་རང་གྲོལ་གྱི་རིག་པ་ཁྲེགས་ཆོད་ཟང་ཀར་རྟོགས་པས་གྲོལ་ལོ། ། ༈
དགུ་བ་བཟང་ངན་བླང་དོར་མེད་པའི་གནམ་གཟེར་ནི། ཉོན་མོངས་ལས་དང་བག་ཆགས་ཐམས་ཅད་ཀྱང་། །རྩལ་ལས་རོལ་བར་ཤར་བའི་ཆོ་ རྒྱུ
འཕྲུལ་ལ། །གཉེན་པོ་བཟང་བྱས་ཐར་བའི་ལམ་ཉིད་ཀྱང་། །རྩལ་ལས་རོལ་བར་ཤར་བའི་ཆོ་འཕྲུལ་ཏེ། །གཉིས་ཀ་རྩལ་ལས་རོལ་བར་ཡེ་ཤར་
ཎྞཾ ནས། །ངོ་ཤེས་ངང་དུ་མ་བཅོས་འཇོག་པ་གནད། །བང་མཉམ་འགྲོས་མཉམ་གཞི་ནས་གཡོས་པར་མཉམ། །རྐྱེན་བྱུང་འདུས་བྱས་རྒྱུ་རྐྱེན་མ་



ཁང་སར་བསྟན་པའི་དབང་ཕྱུག་གི་གསུང་འབུམ། །
འདས་པས། །རང་བཞག་ཅོག་གཞག་རྒྱུ་འབྲས་ཟློས་པ་གཅེས། །དེའང་ཉོན་མོངས་པ་དང་ལས་མི་དགེ་བ་དང་སྡིག་པའི་བག་ཆགས་སྣ་ཚོགས་
སུ་སྣང་བ་འདི་དག་ཐམས་ཅད་ཀྱང་གང་ལས་བྱུང་བ་ཡིན་ཟེར་ན། རིག་པའི་རྩལ་ལས་རོལ་བར་ཤར་པའི་ཆོ་འཕྲུལ་འདི་དག་སྤང་བྱར་བཟུང་
ནས་སྤང་བའི་ཐབས་ལ་མི་བརྩོན་པར་རིག་པ་མ་བཅོས་རྗེན་པའི་ངང་དུ་རང་སར་བཞག་ན་རང་གྲོལ་དུ་འགྲོ་བའི་གནད་ཤེས་པ་གལ་ཆེ། དེ་
བཞིན་དུ་སྤང་བྱ་ལས་དང་བག་ཆགས་ཀྱི་གཉེན་པོ་ཚོགས་བསགས་སྒྲིབ་སྦྱང་སོགས་དཀར་ཆོས་དགེ་བའི་ལས་བཟང་པོ་བྱས་ཏེ་ཐར་བའི་ལམ་
# རྙེད་པ་ཞེས་བྱ་བ་དེ་ཉིད་ཀྱང་རིག་པའི་རྩལ་ལས་རོལ་བར་ཤར་བའི་ཆོ་འཕྲུལ་ཉིད་ཡིན་ཏེ། ཉོན་མོངས་པའི་གཉེན་པོ་སྒོ་གསུམ་དགེ་སྦྱོར་གྱི་



སུམ་བརྒྱ་གོ་དགུ་
༄༅། །ལས་ཅི་བསགས་ཀྱང་འཁོར་གསུམ་བདེན་པར་བཟུང་ན་འཁོར་བའི་བསྣོན་པ་ཙམ་དུ་ཟད་པས་དེས་ན་ཐམས་ཅད་བསྒྱུར་ལ་རིག་པ་མ་
བཅོས་རྗེན་པར་བཞག་ན་རྒྱ་གྲོལ་དུ་འགྲོའོ། །དེའི་ཕྱིར་ན་སྤང་བྱའི་ཀུན་ཏུ་རྟོག་པ་སྣ་ཚོགས་སུ་ཤར་བ་དང༌། སྤང་བྱེད་གཉེན་པོ་བཟང་རྟོག་
% གཉིས་ཀཱ་རིག་པའི་རྩལ་ལས་རོལ་བར་ཡེ་ཤར་དུ་ངོས་བཟུང་པས། ཐམས་ཅད་རིག་པ་གཅིག་ཏུ་ངོ་ཤེས་པའི་ངང་དུ་མ་བཅོས་རང་བཞག་
ཡངས་པ་ཆེན་པོར་ཕྱམ་གྱིས་འཇོག་པ་ནི་གནད་དོ། །བཟང་རྟོག་དང་ངན་རྟོག་གཉིས་ཀ་དང་པོ་རིག་པའི་ངང་ཤར་བ་ཡིན་པ་ལའང་བང་མཉམ་
ཎྞཾ པ་དང་འགྲོས་མཉམ་པ་ཡིན། བར་དུ་ཡུལ་ལ་འཆར་ཚེ་ཡུལ་འཛིན་ཚུལ་ལའང་བང་མཉམ་དང་འགྲོས་མཉམ་པ་དང༌། ཐ་མ་འགག་པའི་སྐབས་
293
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ན་རང་ཡལ་དུ་འགྲོ་བ་ལའང་མཉམ་པ་ཉིད་ཡིན། དེ་བཞིན་དུ་བཟང་ངན་གྱི་རྟོག་པ་གཉིས་ཀ་གཞི་ནས་གཡོས་ཏེ་རྩལ་དང་རོལ་བའི་རྣམ་པར་
ཤར་བ་ལའང་མཉམ་པ་ཉིད་ཡིན། བཟང་རྟོག་གཉེན་པོའི་ཆ་དང༌། ངན་རྟོག་སྤང་བྱའི་ཆ་གཉིས་ཀ་ཐ་སྙད་འཁྲུལ་བའི་ངོར་རྐྱེན་བྱུང་ཡིན་པ་
ལའང་འདྲ། འདུས་བྱས་ཡིན་པ་ལའང་འདྲ། རྒྱུ་རྐྱེན་རྟེན་འབྲེལ་དང་རྒྱུ་འབྲས་ལས་མ་འདས་པ་ལའང་འདྲའོ། །འོན་ཀྱང་ལམ་གྱི་གཉེན་པོ་ རྒྱུ
བཟང་རྟོག་ལྟ་སྒོམ་སྤྱོད་འབྲས་དང༌། སྤང་བྱ་འཁྲུལ་བ་ངན་རྟོག་དུག་གསུམ་དུག་ལྔ་སོགས་རྐྱེན་བྱུང་འདུས་བྱས་རྒྱུ་འབྲས་ཀྱི་སྣང་བ་འདི་དག་
དོན་ལ་གཞི་མེད་རྩ་བྲལ་ཡིན། དང་པོ་གང་ནས་བྱུང་ས་བཙལ་ཀྱང་མཐའ་མེད་པ། བར་དུ་ད་ལྟ་རྟོག་ཚོགས་བརྒྱད་ཁྲི་བཞི་སྟོང་སོགས་མ་



ཆོས་དབྱིངས་
བཞི་བརྒྱ་ཐམ་པ་
༄༅། །བརྟགས་ཡོད་ཡོད་ལྟར་སྣང་ཡང་། བརྟགས་ན་ཡུལ་མེད་ཟང་ཐལ་ལས་མ་འདས་པ། ཐ་མ་འགྲོ་འོང་མེད་པའི་ངོ་བོ་རྙེད་མཐའ་བྲལ་བས་
སྤྲོས་བྲལ་ཟང་ཀ་མ་ལས་མ་འདས་པས་ན། སེམས་ཀྱི་རང་གཤིས་ངང་དུ་རང་སར་བཞག་པས་རང་བཞག་དང་རིག་པ་ཟང་ཀ་མའི་ངང་དུ་ཅོག་
གེར་བཞག་པས་ཅོག་གཞག་ཆེན་པོའི་ངང་དུ་རྒྱུ་འབྲས་ཀྱི་མཚན་མ་ཐམས་ཅད་གང་ཡང་མེད་པར་ལ་ཟློས་པའམ་ཐག་གཅོད་པ་ནི་ཤིན་ཏུ་གཅེས་ ༔
པའི་ཆོས་གལ་ཆེ་བ་ཡིན་ཏེ། ཁྱུང་ཆེན་ལས། གཞི་མེད་ལམ་ཞེས་འབྲས་བུ་སུ་འདོད་པ། །འདོད་ཕྱིར་ཐར་བའི་ལམ་ལ་འདི་ཡིས་བསྒྲིབ། །ཅེས་
དང་། མུ་མཐའ་འཚོལ་བར་འདོད་པ་གང་ཡིན་པ། །བྱ་ལོང་ནམ་མཁའི་མཐའ་འཚོལ་འདྲ་སྟེ་རྙེད་པ་མེད། །ཅེས་སོ། །
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
༈ བཅུ་བ་ཐེག་པ་རྒྱལ་པོའི་གདུང་རབས་འཛིན་པ་དང་བློ་དམན་ལ་གསང་བའི་གནམ་གཟེར་བསྟན་པ་ནི། འདི་ནི་མཆོག་གསང་ཐེག་པའི་ཡང་
རྩེ་སྟེ། །བློ་དམན་རྣམས་ལ་མི་སྨྲ་ཤིན་ཏུ་གསང་། །སྒྲོ་སྐུར་དབང་གིས་སྙིང་པོའི་བསྟན་པ་འཆོལ། །སྒྲོ་འདེབས་ཉིད་དང་དགོངས་པ་ལོག་པར་
ཞུགས། །གསང་སྒོ་འཆོལ་རྣམས་མཐའ་མེད་ངན་འགྲོར་ལྟུང་། །དེ་བས་རབ་གསང་ཐེག་པ་རྒྱལ་པོའི་གདུང། །སྐལ་བཟང་དམ་པ་རྣམས་ལ་ |
བསྟན་ཞིང་གཏད། །དེའང་འདི་ནི་བཀའ་གསང་བ་བས་ཀྱང་ཆེས་གསང་བ་མཆོག་གསང་རྫོགས་པ་ཆེན་པོའི་ཡང་སྙིང་ཐེག་པ་རིམ་དགུའི་ཡང་
རྩེ་སྟེ། ཐེག་པ་རྒྱལ་པོའི་གདུང་རབས་རྨད་དུ་བྱུང་བ་འདི་ནི་སྐལ་ལྡན་ལ་བསྟན། སྐལ་བཟང་རྡོ་རྗེའི་བུ་མཆོག་ལ་གཏད་དགོས། དེ་མིན་ཟབ་



ཆོས་དབྱིངས་
༄༅། །ཆོས་ལ་ལས་འབྲེལ་མེད་པའི་སྐྱེ་བོ་ཕལ་བ་དང༌། བློ་དམན་བློ་ཆུང་ཐེག་པ་ཐུན་མོང་གི་ལམ་ལ་ཞུགས་པ་རྣམས་ཀྱི་བློ་ལ་མི་ཤོང་བར་
སྔངས་སྐྲག་སྐྱེ་བས་ན་དེ་རྣམས་ལ་མི་སྨྲ་བར་ཤིན་ཏུ་གསང་དགོས། དེས་ན་གསང་བའི་གནས་ནི་སྣོད་མིན་དང༌། སྣོད་ལྡན་ཡིན་ཀྱང་དུས་ལ་མ་
བབས་ན་གསང་དགོས། ཕ་རོལ་སྣོད་མིན་བློ་ཆུང་རྣམས་ཀྱིས་ཟབ་ཆོས་འདི་ལ་སྒྲོ་འདོགས་དང་སྐུར་འདེབས་བྱེད་སྲིད་པས་དེའི་དབང་གིས་སྙིང་
པོའི་བསྟན་པ་འཆལ་བ་དང་ནུབ་པའི་རྒྱུར་འགྱུར་བ་དང་། སྐུར་འདེབས་བྱེད་མི་རྣམས་ཀྱང་ངན་འགྲོ་མུ་མཐའ་མེད་པར་འགྲོ་དགོས་ཏེ། རྒྱུད་བླ་
མ་ལས། གང་ཞིག་ཡང་ཡང་སྡིག་གྲོགས་བསྟེན་དང་བདེ་གཤེགས་ངན་སེམས་ལྡན་བྱེད་དང༌། །ཕ་མ་དགྲ་བཅོམ་གསོད་པར་བྱ་བ་མིན་བྱེད་
297
བཞི་བརྒྱ་གཅིག་ མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
མཆོག་ཚོགས་འབྱེད་པའི་མི། །དེ་ཡང་ཆོས་ཉིད་ངེས་པར་བསམས་ན་དེ་ལས་མྱུར་དུ་ཐར་འགྱུར་གྱི། །གང་ཞིག་ཡིད་ནི་ཆོས་ལ་སྡང་བ་དེ་ལ་ཐར་
བ་ག་ལ་ཡོད། །ཅེས་བདེ་བར་གཤེགས་པའི་སྐུ་ལ་ངན་སེམས་ཀྱིས་ཁྲག་འབྱིན་པ་དང༌། ཕ་མ་དང་དགྲ་བཅོམ་པ་གསོད་པ་དང༌། མཆོག་ཚོགས་
འབྱེད་པའི་མི་ཞེས་པ་འཁོར་ལོའི་དབྱེན་ཏེ་མཚམས་མེད་ལྔ་བྱེད་པ་རྣམས་ཀྱིས་ཀྱང་གཉེན་པོ་སྟོབས་བཞིའི་སྒོ་ནས་བཤགས་པ་དང་། ཟབ་མོའི་
དེ་ཉིད་བསྒོམས་ན་མྱུར་དུ་ཐར་བར་འགྱུར་སྲིད་ཀྱི། གང་ཟག་ཞིག་གི་ཡིད་ནི་རྟག་ཏུ་ཟབ་མོའི་ཆོས་ལ་སྐུར་འདེབས་ཀྱིས་སྡང་བ་དེ་ལ་ཐར་བ་ག་
ལ་ཡོད་ཅེས་སོ། །དེས་ན་སྒྲོ་འདོགས་སྐུར་འདེབས་བྱེད་མཁན་དེ་ཉིད་ངན་འགྲོ་མཐའ་མེད་དུ་འདུག་དགོས་པར་མ་ཟད། དགོངས་པ་ཟབ་མོ་
298



ཆོས་དབྱིངས་
བཞི་བརྒྱ་གཉིས་
༄༅། །ལས་དོན་ཕྱིན་ཅི་ལོག་པར་ཞུགས་པ་ན་གལ་ཏེ་ངན་འགྲོ་ལས་ཐར་བའི་དུས་ཤིག་ཡོད་སྲིད་ཀྱང༌། སྐྱེ་བ་མང་པོར་གསང་བ་ཟབ་མོའི་
༢ ཆོས་དང་མི་འཕྲད་དོ། །དེར་མ་ཟད་གསང་སྒོ་འཆོལ་ནས་གསང་སྒྲོག་བྱེད་པའི་མི་རྣམས་ཀྱང་མཐའ་མེད་པའི་ངན་འགྲོར་ལྷུང་སྟེ་དམྱལ་བ་
མནར་མེད་ཀྱི་གནས་ནས་ལྕེ་དཔག་ཚད་ལྔ་བརྒྱའི་སྟེང་དུ་ལྕགས་ཀྱི་ཐོང་གཤོལ་མེ་འབར་བས་ཞིང་རྨོ་བར་བྱེད་པའི་ཉེས་པ་ཡོད་དེ། སེང་གེ་ གླུ
རྩལ་རྫོགས་ལས། གསང་བ་འཆོལ་བར་བྱེད་པ་ཡང། །སྨྲ་བྱེད་ལྕེ་ལ་ཞིང་རྨོས་ཤིང་། །སྡུག་བསྔལ་ཆེན་པོ་མྱོང་བར་འགྱུར། །དེ་ཕྱིར་ངེས་པའི་
དོན་འདི་གསང་། །ཞེས་སོ། །དེས་ན་སྣོད་དང་མི་ལྡན་པའི་གང་ཟག་ལ་མ་གསང་ན་ཆོས་ཀྱི་ཆེ་བ་དང་བྱིན་རླབས་ཉམས་པ་དང་བཀའ་ཆད་འབྱུང་
མཛོད་འགྲེལ།



| ཁང་སར་བསྟན་པའི་དབང་ཕྱུག་གི་གསུང་འབུམ། །
བ་ཡིན། གསང་སྔགས་ལ་སྐྱོན་ཡོད་ནས་གསང་བ་མ་ཡིན་ཏེ། རྩལ་རྫོགས་ལས། གསང་སྔགས་ཐབས་མཁས་སྤྱོད་པར་བསྟན། །གསང་སྔགས་
སྐྱོན་ཡོད་མ་ཡིན་ཏེ། །ཐུགས་རྗེ་ཆེན་པོ་ཐབས་མཁས་པས། །སྣོད་མ་ཡིན་དང་བློ་རྟུལ་རྣམས། །ལས་འཕྲོ་ངན་པའི་དོན་ཕྱིར་གསང་། །ཞེས་དང༌།
ཇི་སྐད་དུ། གསང་སྔགས་སྐྱོན་ཡོད་མ་ཡིན་ཏེ། །སེམས་ཅན་དོན་ཕྱིར་རབ་ཏུ་གསང་། །གསང་ཐུབ་དངོས་གྲུབ་མི་ཡལ་ཕྱིར། །དེ་ཕྱིར་གསང་
སྔགས་ཞེས་བརྗོད་དོ། །ཞེས་དང་། གསང་སྔགས་གསང་ཞེས་བྱ་བ་ནི། །ཆོས་ལ་སྐྱོན་ཡོད་མ་ཡིན་ཏེ། །བློ་ཆུང་ཐེག་པ་རྣམས་ལ་གསང། །ཞེས་
# སོ། །དེས་ན་སྣོད་མིན་ལ་ཆོས་འདི་བཤད་མི་ཉན་པར་མ་ཟད། ཆོས་འདིའི་མིང་དང་། ཡི་གེ་དང༌། གནད་དང༌། ཚིག་ཟུར་ཙམ་ཡང་མི་བརྗོད།



ཆོས་དབྱིངས་
བཞི་བརྒྱ་གསུམ་
༄༅། །དུས་ལ་མ་བབས་པ་དང༌། ཡུལ་ཕྱོགས་མི་མོས་པ་དང་། མཐའ་འཁོབ་དང་འདྲ་བ་རྣམས་སུ་ཕྱོགས་ཙམ་བཤད་མི་རུང་། གལ་ཏེ་རྒྱུས་
ཡོད་པ་དག་གིས་འདྲི་ནའང་མ་ངེས་སོ་ཞེས་བྱ་བ་དང་། ཉམས་སུ་མ་བླངས་བས་ཆ་མེད་དོ་ཞེས་བརྗོད་དགོས་ཏེ། རྩལ་རྫོགས་ལས། དེ་ཕྱིར་ངེས་
པའི་དོན་འདི་གསང་། །རླུང་ཕྱོགས་ཙམ་དུའང་བསྒྲགས་མི་བྱ། །ཞེས་སོ། །དེ་བས་ན་རབ་གསང་ཐེག་པ་རྒྱལ་བོའི་གདུང་རབ་རྨད་དུ་བྱུང་བ་
འདི་ཉིད། སྐལ་མེད་ལོག་ལྟ་ཅན་ལ་གསང་ནས་སྐལ་བཟང་དམ་པ་ལས་འཕྲོ་ཅན་རྣམས་ལ་བསྟན་ཞིང་རྟོགས་པ་དོན་གྱི་བརྒྱུད་འཛིན་པ་ལ་
གཏད་པར་བྱའོ། །དེའང་ཆོས་འདི་བསྟན་པའི་ཡུལ་སྣོད་ལྡན་གྱི་གང་ཟག་དེ་ཇི་འདྲ་ཞིག་ཡིན་ཞེ་ན། རང་ཤར་ལས། དད་པའི་སྟོབས་དང་བརྩོན་
301
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
འགྲུས་ཆེ། །ཤེས་རབ་ཆེ་ཞིང་འཛིན་ཆགས་མེད། །ཕུ་དུད་ཆེ་ཞིང་གསང་སྔགས་སྤྱོད། །རྟོག་མེད་སེམས་ལ་གཡེང་བ་མེད། །དམ་ཚིག་ལྡན་ཞིང་
སྒྲུབ་ལ་བརྩོན། །བྲེང་ངེ་དུང་ངེ་བརྩེ་གདུང་ལྡན། །ལྷང་ངེ་ལྷན་ནེ་བསྒོམ་ལ་བརྩོན། །ཞེས་དད་པ་དང་བརྩོན་འགྲུས་ཆེ་བ་དང༌། རྣམ་དཔྱོད་ཤེས་
རབ་དང་ལྡན་པའི་མི་དང་། འདོད་ཡོན་ལ་འཛིན་ཆགས་མེད་པ་དང་། གུས་པའི་ཕུ་དུད་ཆེ་ཞིང་གསང་སྔགས་ཀྱི་ཆོས་དང་རང་རྒྱུད་འདྲེས་སླ་བ། དྷཱ
རྟོག་མེད་ཀྱི་ལྟ་བའི་སྟེང་དུ་སེམས་གནས་པ་ལ་གཡེང་བ་མེད་པ། ཁས་བླངས་པའི་དམ་ཚིག་དང་ལྡན་པ། སྒྲུབ་པ་ལ་གཡེལ་བ་མེད་པར་བརྩོན་
ཎྞཾ ནུས་པ། ལུས་ཕྲེང་ངེར་སྡོད་ཚུགས་པ། སེམས་དུང་ངེར་གཞི་བརྟན་པ། མཆེད་གྲོགས་ལ་བརྩེ་གདུང་ཆེ་བ། ལུས་བྲེལ་ཚུབ་མི་ཆེ་བའི་ལྷང་ངེར་



ཆོས་དབྱིངས་
༄༅། །བརྟན་པ། སེམས་འཕྲོ་རྒོད་མེད་པར་ལྷན་ནེར་སྡོད་ཚུགས་པ་དེ་འདྲའི་གང་ཟག་དེ་ནི་ཆོས་འདིའི་སྣོད་ལྡན་གྱི་གང་ཟག་ཡིན་པ་དང༌།
གཞན་ཡང་དེ་ཉིད་ལས། སློབ་དཔོན་གསུངས་པ་ཇི་བཞིན་སྤྱོད། །དམ་ཚིག་འཕྱལ་བར་མི་གཏོང་ཞིང་། །སྤྱོད་ལམ་གཞན་དང་མཐུན་པར་སྤྱོད། །
# གུས་པའི་ཚུལ་གྱིས་སེམས་དྭངས་ཤིང༌། །ཚིག་གཅིག་བསྟན་པའང་རྗེས་སུ་འཛིན། །ཞེས་སློབ་དཔོན་གྱི་གསུང་གི་ཟུར་ཙམ་ཡང་མི་བཅག་པ་
དང་། ཁས་བླངས་པའི་སྐུ་གསུང་ཐུགས་ཀྱི་དམ་ཚིག་ལས་མི་འདའ་བ་དང༌། སྤྱོད་ལམ་གཞན་དང་འགྲོགས་བདེ་བ་དང༌། རྡོ་རྗེ་སློབ་དཔོན་ལ་
གུས་པ་དང་ཅི་གསུང་ཡང་ཆུད་ཟོས་སུ་མི་འགྲོ་བར་ཉམས་སུ་ལེན་ནུས་པ་དེ་འདྲ་ཞིག་དགོས། ཡང་དེ་ཉིད་ལས། རང་གི་དོན་ལ་དེ་བཞིན་སྤྱོད། །
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
གསང་བ་གཉེར་གཏད་ཐུབ་པར་བྱེད། །རྡོ་རྗེའི་དོན་ལས་མི་འདའ་ཞིང་། །ཐོས་པ་ཆེ་བའི་གང་ཟག་བསྟེན། །རང་གི་དོན་ལས་མི་འདའ་ཞིང༌། །
དྲེགས་པའི་ཚིག་མེད་འཇམ་པོས་སྨྲ། །ཕ་རོལ་སེམས་དང་མཐུན་པར་སྤྱོད། །སློབ་དཔོན་དང་ནི་དེ་བཞིན་གཤེགས། །ཁྱད་མེད་གཅིག་གི་ཚུལ་དུ་
བྱེད། །ཅེས་རྡོ་རྗེའི་སློབ་མ་དེ། སྤྱོད་པ་འཆོལ་ཉོག་མི་བྱེད་པར་ཞི་དུལ་བག་ཡོད་དང་ལྡན་པ། གསང་བ་གཉེར་དུ་གཏད་པ་ལྟར་སྲུང་ནུས་པ། བླ་
མས་ངོ་སྤྱད་པའི་རྡོ་རྗེའི་དོན་དེ་ལས་ནམ་ཡང་མི་འདའ་བར་ཉམས་སུ་ལེན་པ། གཞུང་ལུགས་མང་དུ་ཐོས་པའི་ཡོན་ཏན་ཡོད་པ། རང་དོན་ཆོས་
ཝཾ སྐུའི་གོ་འཕང་ཚེ་ལུས་གཅིག་ལ་བསྒྲུབ་ནུས་པ། ཁེངས་དྲེགས་དང་ང་རྒྱལ་མེད་པ་ཁྱུ་མཆོག་གི་རྭ་ཆད་པ་ལྟ་བུ། ཚིག་གཅིག་སྨྲ་ནའང་དོན་མཐུན་



ཆོས་དབྱིངས་
བཞི་བརྒྱ་ལྔ་
༄༅། །གྱི་ཚིག་ཁོ་ན་བརྗོད་མཁན། གྲོགས་མཆེད་རྣམས་དང་འགྲོགས་པར་བདེ་བ་སྐ་རག་ལྟ་བུའི་ཕ་རོལ་གྱི་སེམས་དང་མཐུན་པར་སྤྱོད་པ།
༣ རང་གི་བླ་མ་དང་དེ་བཞིན་གཤེགས་པ་གཉིས་ལ་ཁྱད་པར་མེད་པའི་དག་སྣང་ཅན་དེ་འདྲ་བ་ནི་རྡོ་རྗེ་སློབ་མའི་མཚན་ཉིད་ཡིན་ཏེ། དེ་ཉིད་ལས།
དེ་ལྟར་ལྡན་པའི་སློབ་མ་ནི། རྫོགས་པ་ཆེན་པོའི་སྣོད་དུ་གསུངས། །ཞེས་སོ། །དེ་འདྲའི་སློབ་མ་དེ་ཆོས་མ་ཞུས་པའི་སྔོན་དུ་སྣོད་དང་ལྡན་མི་
ལྡན་བརྟགས་པ་ནི། དང་པོ་མི་ནུས་པའི་ལས་བཅོལ་བའམ། །སྙིང་ལ་ཕོག་པའི་ཚིག་གིས་གཤེ་བའམ། སྤྱོད་ལམ་འགལ་དུས་མི་དད་པ་བརྟགས་
པའམ། ནོར་འདི་དང་འདི་འདོད་ཅེས་གཏོང་ཕོད་བརྟགས་པས། སྣོད་མིན་ཡིན་ན་དད་པ་ལོག་པ་དང༌། ཡོ་བྱད་ཕངས་པས་ཕྱིར་ལྡོག་གོ །དེ་ལྟ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
བུ་ལ་ཕན་མི་ཐོགས་པ་ཤེས་དགོས། ནོར་ལོངས་སྤྱོད་རང་ལ་མི་དགོས་ཀྱང་སློབ་མའི་ལག་ནས་ལེན་དགོས་ཏེ། ཀུན་བྱེད་ལས། འཇིག་རྟེན་ཞེན་
པ་བྲལ་ཞིང་རྒྱུད་བརྟགས་ཕྱིར། །ལུས་དང་ལོངས་སྤྱོད་བླ་མས་ཀུན་བླངས་ལ། །ནུས་དང་མི་ནུས་ཁྱད་པར་རྟོགས་ལྡན་པས། །སྙིང་པོའི་དོན་ལྡན་
ཀུན་བྱེད་རྒྱལ་པོ་སྦྱིན། །ཞེས་དང་། ལུས་དང་བུ་དང་ཆུང་མ་བྲན་དང་ནོར། །གང་ལའང་མ་ཆགས་དད་དང་དགའ་བས་འབུལ། །འདི་དག་དད་
དང་དམ་ཚིག་རྟགས་ཡིན་པས། །སྙིང་པོའི་དོན་དང་ལྡན་པ་སྦྱིན་པར་བྱ། །ཞེས་དང་། སྙིང་པོའི་དོན་ཕྱིར་ལུས་སྲོག་ཕངས་པ་མེད། །བཀའ་ལས་
# མི་འདའ་རྟགས་དང་ལྡན་པ་ལ། །སྙིང་པོའི་དོན་ལྡན་སྐྱེ་མེད་བསྟན་པ་སྦྱིན། །ཞེས་སོ། །ཟབ་མོའི་ལམ་སྟོན་པའི་སློབ་དཔོན་གྱི་ཆེ་བ་ཡང༌། སློབ་
306



ཆོས་དབྱིངས་
བཞི་བརྒྱ་དྲུག་
༄༅། །དཔོན་ནི་གཞུང་ལུགས་ཀྱི་དོན་ལ་མ་རྨོངས་པའི་མཁས་པ། གཞན་ལ་བརྩེ་བ་ཆེན་པོའི་ཐུགས་རྗེ་དང་ལྡན་པ། རང་རྒྱུད་གྲོལ་ཞིང་གཞན་
རྒྱུད་གྲོལ་བའི་བྱིན་རླབས་དང་ལྡན་པ། ཉམས་ལེན་ལ་གོམས་འདྲིས་ཡོད་པ། རང་རྒྱུད་གྲོལ་ཟིན་པའི་རྟགས་ཚད་དང་ལྡན་པ། འབྲེལ་ཚད་དོན་
དང་ལྡན་ཞིང་བསྟན་པའི་ཁུར་ཆེན་བསྣམས་པ་དེ་འདྲ་ཞིག་དགོས་ཏེ། རང་ཤར་ལས། རྡོ་རྗེའི་དོན་ལྡན་སློབ་དཔོན་ནི། །ངང་རྒྱུད་བཟང་ཞིང་ །
སློབ་ལ་མཁས། །དབང་ཐོབ་གསང་སྔགས་དོན་ལ་སྦྱོར། །ཕྱི་ནང་བྱ་བ་ཐམས་ཅད་ཤེས། །ཡི་དམ་ལྷ་དང་འདུ་འབྲལ་མེད། །ཏིང་ངེ་འཛིན་ལ་
གཡེང་བ་མེད། །རྫོགས་ཆེན་མན་ངག་དོན་ལྡན་པའི། །གསང་སྔགས་གསང་བའི་རྒྱུད་ལ་མཁས། །ཕྱི་ནང་སྒྲུབ་ཐབས་ཐམས་ཅད་བྱེད། །ལྟ་བའི་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
དོན་ལས་མི་འདའ་ཞིང་། །ཕྱི་ནང་གསང་བའི་བྱ་བ་བཏང་། །ཟད་མེད་གཏེར་ལ་སྤྱོད་པའོ། །ཞེས་མན་ངག་སྟོན་པའི་སློབ་དཔོན་དེ་ཉིད་ནི།།
ཐུགས་རྒྱུད་ཞི་ཞིང་དུལ་བ། ངང་རྒྱུད་བཟང་བ། གཞན་རྒྱུད་གྲོལ་བའི་ཐབས་སྟོན་པ་ལ་མཁས་པ་དང༌། དབང་ཐོབ་པ་དང༌། དབང་དུས་སུ་ཁས་
བླངས་པའི་དམ་ཚིག་གི་རིམ་པ་ལ་ཚུལ་བཞིན་དུ་གནས་པ། བསྙེན་བསྒྲུབ་ལས་བཞི་སོགས་ཕྱི་ནང་གི་བྱ་བ་ཐམས་ཅད་ཤེས་པ། ཡི་དམ་ལྷའི་
ཞལ་གཟིགས་ཐོབ་པ། ཏིང་ངེ་འཛིན་ལས་མི་གཡེང་བ། མན་ངག་ཟབ་མོའི་དོན་དང་ལྡན་པ། གསང་བ་ཟབ་མོ་དང་རྒྱུད་ཀྱི་དགོངས་དོན་ལ་
མཁས་པ། ཕྱི་ནང་གསང་གསུམ་གྱི་སྒྲུབ་ཐབས་ཀྱི་དོན་སོ་སོར་འབྱེད་མཁས་པ། ལྟ་བའི་ངང་ལས་མི་འདའ་བ། ཕྱི་ནང་གསང་གསུམ་གྱི་བྱ་བ་
308



ཆོས་དབྱིངས་བཞི་བརྒྱ་བ
༄༅། །དགུ་སྤྲུགས་སུ་བཏང་བ། ཡོན་ཏན་ཟད་པ་མེད་པ་ནོར་བུའི་གཏེར་མཛོད་རྡོལ་བ་ལྟ་བུ་ཞིག་དགོས་སོ། །བཅོས་མ་གཟུགས་བརྙན་གྱི་
སློབ་དཔོན་ནི། རང་ཤར་ལས། སློབ་དཔོན་མཁས་པའི་གསུང་འཛིན་པར། །མི་ཤེས་ང་རྒྱལ་ཆེན་པོ་དང༌། །བླུན་རྨོངས་ཚིག་ཕྱིར་འབྲང་བ་
དང༌། །གསང་སྔགས་དོན་ལ་མི་དགོངས་དང༌། །གཞན་གྱི་ཞེ་གཅོད་ཁེངས་ཚིག་དང༌། །ལོག་པའི་ལམ་དུ་ཞུགས་པ་དང༌། །དབང་གི་དཀྱིར་
འཁོར་ཞལ་མ་མཐོང་། །ཞེས་སློབ་དཔོན་མཁས་པའི་གོ་ས་ཆེན་པོར་འཛིན་པར་རློམ་ནས་ཟབ་མོའི་དོན་མི་ཤེས་ཀྱང་ང་རྒྱལ་ཆེན་པོ་དང་ལྡན་པ་
དང་། བླུན་རྨོངས་ཚིག་གི་རྗེས་སུ་འབྲང་བ། རང་གི་ཆོས་བརྒྱད་བསྒྲུབ་པའི་ཁ་འཛིན་མ་གཏོགས། གསང་སྔགས་ཟབ་མོའི་ལྟ་སྒོམ་སྤྱོད་འབྲས་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཀྱི་དོན་མི་དགོངས་པ། གཞན་མཆོག་དམན་ཡོངས་ཀྱི་ཞེ་ཤ་གཅོད་པ། ཆོས་དང་གང་ཟག་ལ་སྡང་སེམས་དང་། ང་རྒྱལ་གྱིས་རྒྱུད་ཁེངས་པ་དང༌།
ལོག་ལམ་དུ་ཞུགས་པ་དང་། དབང་ལུང་ཁྲིད་རྒྱུན་གང་ཡང་མེད་པ། གལ་ཏེ་དབང་རེ་ཐོབ་ཀྱང་ཁས་བླངས་པའི་དམ་ཚིག་འཆལ་བ་དང༌། གཞན་
ཡང་། དམ་ཚིག་འཆལ་བར་གྱུར་བ་དང༌། །དྲིས་པ་དག་ལ་ལན་མི་ཐེབ། །ཐོས་ཆུང་ང་རྒྱལ་ཆེ་བ་སྟེ། །སློབ་དཔོན་མ་བརྟགས་སློབ་མའི་བདུད། །
གསང་སྔགས་སྟོན་པའི་སློབ་དཔོན་མིན། །རྫོགས་ཆེན་ཨ་ཏི་སྟོན་མི་ནུས། །དེ་དང་འགྲོགས་པར་མི་བྱའོ། །ཞེས་རྫོགས་པ་ཆེན་པོའི་གནད་
# གསང་དྲིས་པ་ལ་ལན་མི་ཐེབ་པ། ཁྲོན་པའི་སྦལ་བ་བཞིན། ཐོས་ཆུང་ང་རྒྱལ་ཅན་དེ་འདྲའི་སློབ་དཔོན་དེ་ནི་སྤང་བྱའི་སློབ་དཔོན་ཡིན་ནོ། །



ཆོས་དབྱིངས་
བཞི་བརྒྱ་བརྒྱད་
༄༅། །གདམས་ངག་གཏད་ཡུལ་གྱི་སློབ་མ་ནི། ཐལ་འགྱུར་ལས། ལྟ་བ་སྒོམ་པ་འཛིན་པ་ནི། །དད་པ་རབ་དང་བརྩོན་འགྲུས་ལྡན། །གཏོང་བར་
ནུས་ཤིང་བླ་མར་གུས། །བརྟུལ་ཞུགས་ལྡན་པ་སྡིག་ལ་འཛེམ། །འགྱུར་མེད་རབ་ཏུ་བརྟན་པོས་འཛིན། །ཞེས་བླ་མའི་ཐུགས་རྒྱུད་ལ་བཞུགས་
པའི་ལྟ་སྒོམ་སྤྱོད་འབྲས་ཐམས་ཅད་རང་རྒྱུད་ལ་འཛིན་ནུས་པའི་སློབ་མ་དེ་ནི། བླ་མ་ལ་སངས་རྒྱས་དངོས་མཐོང་གི་དད་པ། གདམས་ངག་ལ་ ;
བརྩོན་པ་དྲག་པོས་འབད་ནུས་པའི་བརྩོན་འགྲུས། ལུས་སྲོག་ཀྱང་བླ་མའི་ཕྱོགས་སུ་གཏོང་ནུས་པ། ལུས་ངག་གི་སྲི་ཞུ་དང་གུས་བཀུར། གསང་
སྤྱོད་ཟབ་མོའི་བརྟུལ་ཞུགས་ཉམས་སུ་ལེན་པའི་ནུས་པ་དང་ལྡན་པ། བླང་དོར་གྱི་གནས་ཁྱད་དུ་མི་གསོད་པའི་སྡིག་པ་ལ་འཛེམ་བག་ཅན། བློ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
སེམས་འགྱུར་བ་མེད་པར་ཆོས་འདི་རང་རྒྱུད་ལ་བརྟན་པོར་འཛིན་ནུས་པ་དེ་འདྲ་བའི་སློབ་མ་དེ་ནི་མན་ངག་གཏད་པའི་ཡུལ་ཡིན། གཞན་ཡང་དེ་
ཉིད་ལས། ཡང་ན་ངང་རིང་ཤུགས་དལ་བ། །ལྷུག་པ་གླེན་པའི་ལྷོད་ཡོད་པ། །རྟོག་པ་ཆུང་ཞིང་རང་བཞིན་དལ། །ལུས་ངག་བྱ་བ་བྲལ་བ་དང༌། །
ཤེས་རབ་ལྡན་པས་འཛིན་པར་འགྱུར། །ཞེས་སློབ་མ་མི་གཤིས་བཟང་པོ་ངང་རིང་རྒྱུད་འཇམ་པ། ཞི་དུལ་བག་ཡོད་ཀྱི་ཤུགས་དལ་བ། ལུས་ངག་ གྷ
གི་སྤྱོད་པ་མ་བཅོས་རང་བབས་ལྷུག་པའི་ཉམས་ཅན། རྫུན་དང་གཡོ་སྒྱུ་མི་ཤེས་པའི་གླེན་པ། སྒོ་གསུམ་ལྷོད་ཆགས་པ། རྣམ་རྟོག་ཆུང་བ། རང་
# བཞིན་འཇམ་པ། ལུས་ངག་གི་བྱ་སྤྱོད་མང་པོ་ལ་མི་དགའ་བ། རྣམ་དཔྱོད་ཤེས་རབ་དང་ལྡན་པ་དེ་འདྲ་དེ་ནི་བསྟན་པ་འཛིན་ནུས་པའི་རྟགས་སྒོ་།



ཆོས་དབྱིངས་
བཞི་བརྒྱ་དགུ་
སྒྱུ ༄༅། །གསུམ་གྱི་སྟེང་དུ་ཚང་པ་ཡིན་པས་དེ་ལ་སྙིང་པོའི་ཡང་རྩེ་འདི་གཏད་ན་བསྟན་པ་ཡུན་རིང་དུ་གནས་ཤིང་སྐྱེ་རྒུ་དཔག་ཏུ་མེད་པ་བྱང་ཆུབ་
༣ ཀྱི་ལམ་ལ་འདྲེན་པའི་སྲོལ་མི་ཉམས་པར་བྱེད་པ་སྟེ། སེམས་ཅན་སྤྱི་མཐུན་གྱི་བསོད་ནམས་ཁྱད་པར་ཅན་ལས་གྲུབ་པ་ཡིན་ནོ། །ཁྱད་པར་དུ་
རྫོགས་པ་ཆེན་པོའི་ཐུན་མོང་མ་ཡིན་པའི་སྣོད་རུང་མ་བཅོས་རང་བབས་ཀྱི་ཉམས་ཅན་གཞན་དང་མི་འདྲ་བའི་གང་ཟག་འགའ་རེའི་ཁྱད་ཆོས་
བསྟན་པ་ནི། ནོར་བུ་ཕྲ་བཀོད་ལས། ཡན་ལག་རགས་ཤིང་ཁ་དོག་ནག །སོ་ཉིད་ཐགས་བཟང་དཀར་ལ་འདྲེས། །མིག་རྩ་ཡུད་ཙམ་དམར་བ་
དང་། །སྐུ་ཡི་མཚན་ཉིད་ཆེན་པོ་ཡང་། །གཡས་སུ་འཁྱིལ་ཞིང་ཁམས་ནག་མདོག །ལུས་ལ་བཀུར་སྟི་ཆུང་བ་དང་། །ཕྱི་ཡི་སྤྱོད་པ་ཐ་མལ་མདོག །
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
# ཚིག་རྣམས་ཤུགས་འབྱུང་སྨྲ་བ་དང༌། །ཞེས་ཡན་ལག་སྦོམ་པོ་དང་། ཁ་དོག་ནག་པོ། སོ་ཚགས་དམ་ཞིང་དཀར་བ། མིག་རྩ་དམར་བ། སྐྲ་ལན་བུ་
གཡས་འཁྱིལ། ལུས་ལ་ཕྱི་དོར་དང་མཛེས་ཆོས་ལ་མི་དགའ་བ། ཕྱིའི་སྤྱོད་པ་ཐ་མལ་བ་དང་མཚུངས་པ། ཚིག་རྣམས་གང་དྲན་བྱུང་རྒྱལ་དུ་སྨྲ་བ་ །
དེ་འདྲ་ཞིག་ཡིན། ཡང་དེ་ཉིད་ལས། ཡང་ན་ཚིག་གི་རྣམ་པ་ཀུན། །གཅིག་གིས་གང་ལྟར་སྨྲས་པ་ལྟར། །སྐྱེས་བུ་དེ་ཡང་དེ་ལྟར་སྨྲ། །རྫོགས་ཆེན་ རྒྱུ
གདམས་ངག་བསྟན་པར་གསུངས། །དེ་རྣམས་གཅིག་ལ་ཚང་བ་ན། །ཤན་པའི་རིགས་དང་སྨད་འཚོང་རིགས། །ཕྱག་དར་ཁྲོད་པའི་རིགས་ཀྱང་
ཎྞཾ རུང་། །རིགས་ངན་གང་དག་སུ་ཡིན་ཡང་། །གསང་བའི་མན་ངག་བཅུད་འདི་གཏད། །ཅེས་གོང་སྨོས་བཞིན་དེ་འདྲ་དེས་ཚིག་བཤད་ན། ཡང་ན་



་
བཞི་བརྒྱ་བཅུ་
༄༅། །བྱུང་རྒྱལ་དུ་སྨྲ། ཡང་ན་གཞན་གྱིས་ཅི་བཤད་ཀྱི་རྗེས་སུ་འབྲང་ནས་སྨྲ་བ་སྟེ། གོང་དུ་བསྟན་པའི་དོན་རྣམས་གང་ཟག་གཅིག་གི་ངོས་ལ་
ཚང་ན། དེ་ནི་རྫོགས་ཆེན་གསང་བ་ཟབ་མོའི་མན་ངག་གཏད་ཡུལ་གྱི་སློབ་མ་མ་ནོར་བ་ཡིན་པས་ན། དེ་འདྲ་དེ་རིགས་ངན་པ། ཤན་པ། གདོལ་
བ། སྨད་འཚོང་། ཕྱག་དར་ཁྲོད་པའི་རིགས་གང་ཡིན་ཡང་། རིགས་ལ་མི་ལྟོས་པར་མ་ཟད་མན་ངག་གི་བཅུད་འདི་གཏད་དགོས་སོ། ། ༈ བཅུ་
གཅིག་པ་ད་ནི་མན་ངག་ངེས་པའི་དོན་ཆོས་ཉིད་ཅོག་གཞག་ཆེན་པོར་བསྡུ་བའི་གནམ་གཟེར་ནི། མདོར་ན་གང་སྣང་ཡུལ་སེམས་རྐྱེན་རྣམས་ལ། །
གཉེན་པོ་མི་འཇུག་རྩོལ་བས་མ་སྤངས་པར། །རང་བཞག་ཅོག་གཞག་རང་བབས་རིག་པའི་གནད། །དེའང་མདོར་ན་ཕྱི་ནང་སྣོད་བཅུད་ཀྱི་ཆོས་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
གང་སྣང་ནའང་རུང་སྟེ། ཁྱད་པར་དུ་ཡུལ་གང་ཡང་རུང་བ་ཞིག་ལ་བརྟེན་ནས་སེམས་ལ་མི་འདོད་ཅིང་སྡུག་བསྔལ་བར་བྱེད་པའི་རྐྱེན་རྣམས་དང་
འཕྲད་པ་ལ་བརྟེན་ནས། ཐ་མལ་བ་ལྟར་གཉེན་པོ་བསྟེན་པའི་བྱ་བ་ལའང་མི་འཇུག་བྱ་རྩོལ་དགག་སྒྲུབ་ལ་བརྟེན་ནས་རྩོལ་བས་མ་སྤངས་བར་
《 རྣལ་འབྱོར་བའི་གྲོལ་ལམ་དུ་ཤེས་ནས་རིག་པ་རང་བཞག་དང༌། ཅོག་གཞག་གི་ངང་དུ་མ་བཅོས་རང་བབས་སུ་རིག་པའི་རང་གཤིས་རྗེན་པར་
བསྐྱངས་ན་རང་གྲོལ་འགྲོ་བ་འདི་ནི་གནད་ཟབ་མོ་ཡིན་ཏེ། ཁྱུང་ཆེན་ལས། རང་བཞག་མ་བཅོས་རྣལ་མའི་རང་རིག་པ། །ཡེ་ནས་རང་གྲོལ་སུས་
ཀྱང་བཤིག་པ་མེད། །མ་བཀྲོལ་རང་སར་གྲོལ་བས་འབད་ཅི་དགོས། །ཞེས་རང་གཞག་དང་ཅོག་གཞག་ཡངས་པ་ཆེན་པོའི་རང་གཤིས་རྗེན་པར་



ཆོས་དབྱིངས་ བཞི་བརྒྱ་བཅུ་གཅིག་ མཛོད་འགྲེལ།
༄༅། །བསྐྱངས་ན་ཆོས་ཐམས་ཅད་ཡེ་ནས་རང་གྲོལ་ཀ་དག་ཆོས་སྐུ་ཐིག་ལེ་ཉག་གཅིག་གི་ངོ་བོར་ཡེ་སངས་རྒྱས་པས་ན། ད་ལྟ་བསྐྱར་ནས་
འབད་རྩོལ་གྱིས་ཡང་གྲོལ་བྱེད་པའི་ལམ་ལ་བརྟེན་མི་དགོས་ཏེ། ཡེ་གྲོལ་དང་ཡོངས་གྲོལ་ཡིན་པའི་ཕྱིར་རོ། ། ༈ བཅུ་གཉིས་པ་བདེ་སྡུག་རོ་
མཉམ་དུ་བསྲེ་བའི་གནམ་གཟེར་ནི། བདེ་སྡུག་ཐམས་ཅད་རིག་པའི་འཆར་ཚུལ་ལ། །བླང་དོར་གཉིས་སུ་བཟུང་བས་སྲིད་པར་འཆིང་། །གང་
སྣང་ཡུལ་མཉམ་དབང་པོའི་ངོར་གསལ་ཙམ། །གང་ཤར་སེམས་མཉམ་དྲན་རིག་རྗེས་མེད་ཙམ། །གཉིས་ཀ་འཕྲལ་མཉམ་དགག་སྒྲུབ་འཆིང་བ་
ཙམ། །དོན་ལ་ཕུགས་མཉམ་གཞི་མེད་སྣང་བ་ཙམ། །ཡུལ་རྣམས་རིས་མཉམ་གཞིག་ན་རྗེས་མེད་ཙམ། །བློ་རྣམས་ངོར་མཉམ་དཔྱད་ན་ནམ་



ཁང་སར་བསྟན་པའི་དབང་ཕྱུག་གི་གསུང་འབུམ། །
མཁའ་ཙམ། །ཡུལ་སེམས་གཉིས་མེད་བར་སྣང་དག་པ་ཙམ། །དེ་ལྟར་སུས་ཤེས་ཀུན་ཏུ་བཟང་པོའི་གདུང༌། །རྒྱལ་བའི་སྲས་མཆོག་ས་རབ་རིག་
པ་འཛིན། །དེའང་དཔེར་ན་རྒྱ་མཚོ་གཅིག་གི་ཀློང་ལས་ཤར་བའི་ཆུ་དང་རྦ་རླབས་གཉིས་ལ་བཟང་ངན་བླང་དོར་བྱེད་མི་རིགས་པ་བཞིན་དུ་རིག་
པ་གཅིག་གི་ཀློང་ལས་ཤར་བའི་བདེ་བ་ལ་བཟང་པོར་རེ་ནས་བླང་བྱར་འཛིན་པ་དང༌། སྡུག་བསྔལ་ལ་ངན་པར་བཟུང་ནས་དོར་བྱར་འཛིན་ཅིང་
དེ་གཉིས་ལ་ཆགས་སྡང་བྱེད་མི་རིགས་ཏེ་ཆགས་སྡང་སྤང་བླང་གཉིས་ཀ་ཁམས་གསུམ་འཁོར་བའི་རྒྱུ་ལས་མ་འདས་པ་ཡིན་པར་མཉམ་པ་
# ཡིན།དེས་ན་བདེ་སྡུག་ཐམས་ཅད་རིག་པའི་ཀློང་ནས་ཤར་བ་ཡིན་པས་ན། རིག་པའི་འཆར་ཚུལ་མི་འདྲ་བ་བདེ་སྡུག་གཉིས་ལ་གཅིག་བཟང་
318



བཞི་བརྒྱ་བཅུ་གཉིས་ མཛོད་འགྲེལ།
༄༅། །པོར་འདུ་ཤེས་ནས་བླང་བྱ་དང་། གཅིག་ངན་པར་འདུ་ཤེས་པས་དོར་བྱ་སྟེ་གཉིས་སུ་བཟུང་བས་སྲིད་པ་འཁོར་བར་འཆིང་བ་ཡིན། བདེ་
སྡུག་གཉིས་སུ་བཟུང་བ་གང་ཡིན་ཡང་འཁོར་བར་འཆིང་བ་ལ་མཉམ་པ་ཡིན་ཏེ། དཔེར་ན་ཉི་ཟླ་སྤྲིན་གྱིས་སྒྲིབ་པ་ལ་སྤྲིན་དཀར་ནག་ཁྱད་པར་
མེད་པ་དང༌། རྟ་ཕོ་སྒྲོག་གིས་བཅིང་བ་ལ་གསེར་སྒྲོག་དང་ཐག་སྒྲོག་གཉིས་ལ་ཁྱད་པར་མེད་པར་བཅིང་པ་བཞིན་ཏེ། གནས་ལུགས་མཛོད་ལས། །
གསེར་སྒྲོག་ཐག་སྒྲོག་འཆིང་བར་མཉམ་པ་ལྟར། །ཆོས་དང་ཆོས་མིན་སེམས་ཀྱིས་འཆིང་བར་མཉམ། །དཀར་ནག་སྤྲིན་ཚོགས་སྒྲིབ་པར་མཉམ་
ཎྞཾ པ་ལྟར། །དགེ་སྡིག་གཉིས་ཀྱིས་རིག་པ་སྒྲིབ་པར་མཉམ། །ཞེས་དང་། དབང་རྣམ་པར་ཕྱེ་བ་ལས། བདེ་སྡུག་ཐམས་ཅད་རིག་པའི་ཆོ་འཕྲུལ་ལ།།



ཁང་སར་བསྟན་པའི་དབང་ཕྱུག་གི་གསུང་འབུམ། །
སྤང་བླང་གཉིས་སུ་འཛིན་པ་ཡོང་རེ་འཁྲུལ། །ཞེས་དང་།ཀུན་བྱེད་ལས། བདེ་བ་མ་ལེན་སྡུག་བསྔལ་མ་སྤངས་ཞེས་སོ། །ཅིའི་ཕྱིར་ཞེ་ན། གང་
སྣང་བ་ཕྱི་ཡུལ་དུ་ཤར་བའི་གཟུགས་སྒྲ་དྲི་རོ་རེག་བྱ་སོགས་ཕྱི་ནང་སྣོད་བཅུད་ཀྱི་སྣང་བ་འདི་དག་དོན་ལ་གཞི་མེད་རྩ་བྲལ་ཆེན་པོ་ཡུལ་མེད་ཟང་
ཐལ་གྱི་རང་བཞིན་རིག་པ་གཅིག་པུ་ལས་མ་གྲུབ་པས་ན་རིག་སྟོང་ཟང་ཀ་མའི་ཀློང་དུ་མཉམ་པ་དང༌། དེ་དག་ཐམས་ཅད་སྟོང་བཞིན་དུ་འཆར་ཆ་
མ་འགགས་པར་དབང་པོའི་ངོར་ཤར་བ་ཡིན་པར་ངོས་ཟིན་ན། དབང་ཤེས་རང་གསལ་དུ་ཤར་བ་ཙམ་དུའང་མཉམ་པ་ཉིད་ཡིན་པ་དང་། རིག་
ངོར་ཅི་ཡང་མ་གྲུབ་ཀྱང་ཅིར་ཡང་འཆར་རུང་གི་བྱེད་པོ་ཉིད་དུ་ལྷུན་གྱིས་གྲུབ་པས་ན་གང་ཤར་བའི་སེམས་ཀྱི་ངོར་སྣང་བའི་ཤེས་པ་བདེ་སྡུག་



ཆོས་དབྱིངས་ བཞི་བརྒྱ་བཅུ་གསུམ་ མཛོད་འགྲེལ།
༄༅། །བཟང་ངན་གྱི་རྟོགས་ཚོགས་ཐམས་ཅད་ཆུ་ལ་རི་མོ་བྲིས་པ་ལྟར་ཤར་བ་ཉིད་ནས་ངོས་ཟིན་ན་རང་ཤར་རང་གྲོལ་རང་ཡལ་ཆེན་པོར་
མཉམ་པ་དང༌། དྲན་རྟོག་ཐམས་ཅད་རིག་པ་སྟོང་གསལ་འགག་མེད་ཀྱི་ཀློང་དུ་བྱ་ལམ་རྗེས་མེད་བཞིན་མེད་པ་ཙམ་དུ་མཉམ་པའོ། །དེས་ན་
ཡུལ་དང་ཤེས་པ་གཉིས་ཀ་འཕྲུལ་དུ་མ་བརྟགས་མ་དཔྱད་པའི་ངོར་ཡུལ་དང་སེམས་སུ་སྣང་བས་འཁྲུལ་བའི་བློ་ངོར་ཡོད་ཡོད་ལྟར་སྣང་བ་ལའང་
མཉམ་པས་ན། དགག་སྒྲུབ་བྱས་ན་གསེར་ཐག་དང་དྲེས་ཐག་ལྟར་འཕྲལ་དུ་འཆིང་བ་ཙམ་ལའང་མཉམ་པ་དང་། དོན་ལ་ཡུལ་སེམས་སོགས་ཕྱི་
ནང་སྣོད་བཅུད་ཀྱི་ཆོས་ཐམས་ཅད་གཞི་མེད་རྩ་བ་དང་བྲལ་བས་ཐམས་ཅད་མ་གྲུབ་པར་ཕུག་མཉམ་པ་དང༌། གཞི་མེད་རྩ་བྲལ་ཡིན་ཡང་རིག་



ཁང་སར་བསྟན་པའི་དབང་ཕྱུག་གི་གསུང་འབུམ། །
# པའི་རྩལ་ལས་རོལ་བ་མ་འགགས་པར་མེ་ལོང་ལ་གཟུགས་བརྙན་ཤར་བ་བཞིན་སྣང་ཆ་མ་འགགས་པར་སྣང་བ་ཙམ་དུའང་མཉམ་པ་དང༌།
% ཡུལ་ཚོགས་དྲུག་དང་དེ་རྣམས་སྣང་བའི་ཤེས་པ་གཉིས་གསལ་སྣང་དུ་རིས་མཉམ་ལྟར་སྣང་ནའང་། དཔྱད་ཅིང་གཞིག་ན་ཡུལ་ཕྱིར་མ་གྲུབ་ལ། །
སེམས་ནང་དུའང་མ་གྲུབ་པས་སྟང་པ་བྱ་ལམ་རྗེས་མེད་ཙམ་དུ་འདུག་པས་རང་ཡལ་རང་གྲོལ་སྟོང་པ་ཟང་མའི་ངོར་མཉམ་པ་དང༌། བློ་འཁྲུལ་
བའི་ངོར་སྣང་བའི་ཆོས་རྣམས་མ་བརྟགས་མ་དཔྱད་པར་བཞག་པའི་ངོར་ཡོད་ཡོད་ལྟར་སྣང་བ་ལའང་མཉམ་པ་དང་། དོན་དམ་དཔྱོད་པའི་རིག་
ཤེས་ཀྱི་ངོར་དཔྱད་ན་ཡེ་སྟོང་ནམ་མཁའ་ཙམ་ལས་མེད་པར་མཉམ་པའོ། །གཟུང་བ་ཡུལ་དང་འཛིན་པ་སེམས་ཞེས་པའང་དོན་ལ་གཉིས་སུ་
322



ཆོས་དབྱིངས་
༄༅། །མེད་པར་བར་སྣང་དག་པ་ཙམ་ལས་མེད་པར་རིག་སྟོང་ཟང་ཐལ་རྗེན་པའི་ངང་དུ་ཡེ་ནས་མཉམ་པ་ཡིན་ནོ། །དེ་ལྟར་དུ་གང་ཟག་སུས་
ཤེས་ན་དེ་ནི་ཆོས་སྐུ་ཀུན་ཏུ་བཟང་པོའི་གདུང་རྒྱུད་འཛིན་པའི་རྒྱལ་བའི་སྲས་མཆོག་བཅུ་དྲུག་ཡེ་ཤེས་བླ་མའི་ས་རབ་དང་མཆོག་འདི་དབང་
བའི་རིག་པ་འཛིན་པ་ཞེས་བྱའོ། །དེའང་གསང་སྙིང་ལས། དེ་ལྟར་རིག་མཆོག་འཛིན་པ་སྟེ། །དམ་པ་མཆོག་དང་དམ་པ་ཡིས། །སྲས་དང་སྤུན་
དགོངས་བྱིན་གྱིས་རློབས། །འཇིག་རྟེན་གཙོ་དང་འཁོར་གྱིས་བཀུར། །ས་རབ་རིག་པ་འཛིན་ལ་གནས། །ཞེས་གོང་དུ་བཤད་པ་བཞིན་དུ་རྟོགས་
པའི་རྣལ་འབྱོར་པ་དེ་ནི། ཀུན་ཏུ་བཟང་པོའི་གདུང་འཚོབ་པའི་རིག་པ་འཛིན་པ་སྟེ། དེ་ནི་རྒྱལ་བ་རྣམས་ཀྱི་སྲས་དང་སྤུན་གྲོགས་ལྟ་བུར་བྱིན་
323
བཞི་བརྒྱ་བཅུ་བཞི་ མཛོད་འགྲེལ།



གྱིས་བརླབས་པས། འཇིག་རྟེན་ཁམས་ཀྱི་འཁོར་སྒྱུར། ལྷའི་དབང་པོ་ཚངས་པ་དང་བརྒྱ་བྱིན་སོགས་གཙོ་བོ་དང་འཁོར་རྣམས་ཀྱིས་ཕྱག་བྱ་བའི་
འོས་སུ་གྱུར་བ་དང་། གཞན་ཡང་ཀློང་དྲུག་པ་ལས། འདི་ལ་གོམས་པའི་རྣལ་འབྱོར་པས། །ཀུན་ཏུ་བཟང་པོ་ང་ཡི་སྐུ། །སྐལ་བ་ལྡན་པ་འདི་ཡིས་
མཐོང་། །ཞེས་དང་། ང་ཡི་ཐུགས་རྗེའི་འོད་བཟུང་ནས། །འདི་དང་ང་ཉིད་སྐལ་བ་མཉམ། །ཞེས་སོགས་རྒྱ་ཆེར་གསུངས་སོ། །
༈ བཅུ་གསུམ་པ་ད་ནི་ཀུན་མཉམ་ཡངས་པ་ཆེན་པོའི་གནམ་གཟེར་རང་བབས་ཆོས་ཉིད་དག་པར་གདབ་པ་ནི། འདི་ལྟར་ཆོས་རྣམས་ཡོད་
མཉམ་མེད་མཉམ་ལ། །སྣང་མཉམ་སྟོང་མཉམ་བདེན་མཉམ་རྫུན་མཉམ་པས། །སྤང་གཉེན་འབད་རྩོལ་འཆིང་ཞེན་ཀུན་ཐོངས་ལ། །ཡུལ་མེད་
324
ཁང་སར་བསྟན་པའི་དབང་ཕྱུག་གི་གསུང་འབུམ། །



ཆོས་དབྱིངས་
བཞི་བརྒྱ་བཅོ་ལྔ་ མཛོད་འགྲེལ།
༄༅། །མཉམ་པ་ཆེན་པོར་ཕྱམ་གདོལ་ཅིག །སེམས་མེད་རིག་པ་ཆེན་པོར་ཕྱམ་གདོལ་ཅིག །སྐྱོན་མེད་དག་མཉམ་ཆེན་པོར་ཕྱམ་གདོལ་ཅིག །
དེའང་འདི་ལྟར་ཕྱི་ནང་སྣོད་བཅུད་ཀྱི་ཆོས་རྣམས་ཐ་སྙད་དུ་ཡོད་པ་ལྟར་སྣང་བ་འདི་ཀུན་སྒྱུ་མ་དང་རྨི་ལམ་ཆུ་ཟླ་ལྟར་དུ་ངོ་བོ་མཉམ་པ་དང༌།
དོན་ལ་མེད་པ་སྟོང་པ་ཉིད་ཀྱི་རང་བཞིན་དུ་དོན་གྱིས་མཉམ་པ་ཡིན་ལ། དེ་བཞིན་དུ་ཕྱི་སྣང་བ་དང་ནང་ཤེས་པ་ལ་སོགས་པའི་འཁོར་འདས་ཀྱི་ རྒྱུ
ཆོས་ཐམས་ཅད་ཅི་ཡང་མེད་ཀྱང་ཅིར་ཡང་འཆར་དུ་རུང་བས། མེད་པ་གསལ་སྣང་གི་རྣམ་པར་སྣང་བ་ཙམ་དུ་སྣང་ཚུལ་མཉམ་པས་ན་སྤང་གཉེན་
ཎྞཾ འཆིང་ཞེན་ལས་འདས་པ་དང་། གཞི་ནས་དག་པ་ཡུལ་མེད་ནམ་མཁའ་ལྟ་བུར་སྟོང་བའི་རང་བཞིན་ཡིན་པ་ལའང་མཉམ་པ་དང༌། དེ་བཞིན་དུ་



ཆོས་ཐམས་ཅད་བདེན་མཉམ་པ་དང༌། རྫུན་མཉམ་པ་སོགས་རིག་པ་མཐའ་གྲོལ་ཀློང་ཡངས་ཆེན་པོའི་ངང་དུ་བདེན་རྫུན་སྣང་བ་ཐམས་ཅད་
མཉམ་པ་ཉིད་ཡིན་པས་ན། སྒྲོ་འདོགས་ཀྱི་རྣམ་པར་བཞག་པའི་སྤང་གཉེན་འབད་རྩོལ་སོགས་འཆིང་ཞེན་ཀུན་ཀྱང་རིས་མེད་མཉམ་པ་ཆེན་།
པོའི་ཀློང་དུ་རང་སར་ཐོངས་ལ་འཁོར་འདས་ཀྱི་ཆོས་ཐམས་ཅད་ཡེ་སྟོང་ཡུལ་མེད་ཟང་ཐལ་མཉམ་པ་ཆེན་པོར་ཕྱམ་གཅིག་ཏུ་མཉམ་པར་གདོལ་
ཅིག སེམས་ཀུན་རྟོག་གི་འཛིན་ཞེན་མེད་པའི་རིག་པ་ཟང་ཀ་མ་སྤྲོས་བྲལ་ཀློང་ཡངས་ཆེན་པོར་ཕྱམ་གདོལ་ཅིག མ་དག་འཁྲུལ་སྣང་གིས་
# བསླད་སྐྱོན་མེད་པའི་སྣང་སྲིད་དག་པ་སྣོད་བཅུད་མཉམ་པ་ཆེན་པོར་ཕྱམ་གདོལ་ཅིག ཅེས་སོ། །འདིར་རྫོགས་པ་ཆེན་པོའི་ཁྱད་པར་གྱི་ཆེ་བ་



ཆོས་དབྱིངས་ བཞི་བརྒྱ་བཅུ་དྲུག་
༄༅། །བཅོ་ལྔ་སོགས་སྟོན་པའི་ལུང་མང་པོ་ཡོད་ཀྱང་ཡི་གེ་མང་བར་དོགས་ནས་མ་བྲིས་སོ། །ཆོས་དབྱིངས་རིན་པོ་ཆེའི་མཛོད་ལས། རྐྱེན་སྣང་
མཁའ་མཉམ་དག་པར་བསྟན་པ་སྟེ་ལེའུ་བཅུ་གཅིག་པའི་འབྲུ་འགྲེལ་ལོ། ། ། ། །
༈ ད་ནི་ལེའུ་བཅུ་གཉིས་པ་ཆོས་ཐམས་ཅད་བྱང་ཆུབ་སེམས་སུ་ཡེ་ནས་གྲོལ་བའི་རང་བཞིན་བསྟན་པའི་ལེའུ་ལ་མདོར་བསྟན་པ་དང༌། རྒྱས་
པར་བཤད་ལ་གཉིས་ལས། དང་པོ་ནི། ཆོས་ཀུན་བྱང་ཆུབ་སེམས་སུ་ཡེ་གྲོལ་པས། །མ་གྲོལ་བ་ཡི་ཆོས་ནི་ཡོད་མ་ཡིན། །དེའང་དཔེར་ན་རྒྱུ་རྡེའུ་
དང་ཤིང་བུ་ལྟ་བུ་ལ། རྐྱེན་སྒྱུ་མའི་རྫ་ས་སྔགས་འཕྲད་པ་ལ་བརྟེན་ནས་སྒྱུ་མའི་སྐྱེས་པ་དང་བུད་མེད་རྟ་གླང་ལ་སོགས་པ་སྣང་བ་རྣམས་ཀྱང་། ཡེ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ནས་སྒྱུ་མའི་ངང་དུ་གྲོལ་ཟིན་པས་ན། ད་ལྟ་མ་གྲོལ་བ་གཅིག་ཀྱང་མེད་པར་མེད་པ་གསལ་སྣང་གི་སྣང་བ་ཙམ་ལས་དོན་ལ་རྟ་གླང་སོགས་རང་
མཚན་པ་མེད་པ་བཞིན་དུ། རྒྱུ་བདག་ཏུ་འཛིན་པ་དང་རྐྱེན་རྣམ་པར་རྟོག་པ་གཉིས་འཕྲད་པའི་རྟེན་འབྲེལ་ལ་བརྟེན་ནས། སྣང་སྲིད་སྣོད་བཅུད་
ཀྱི་ཆོས་ཁམས་རྒྱ་མཚོ་ལྟ་བུའི་སྣང་བ་ཀུན་དོན་དམ་བྱང་ཆུབ་ཀྱི་སེམས་རིག་པའི་ཀློང་དུ་གཞི་སྣང་གི་ཆོ་འཕྲུལ་དུ་སྣང་བ་ཙམ་མ་གཏོགས། དོན་ གླུ
ལ་ཡེ་གདོད་མ་ནས་ཀ་དག་སྤྲོས་བྲལ་མཉམ་པ་ཆེན་པོའི་ཀློང་དུ་གྲོལ་ཟིན་པས་ན། མ་གྲོལ་བ་ཡི་ཆོས་ནི་ཤེས་བྱའི་ཁོངས་ན་རྡུལ་ཆ་ཙམ་ཡང་
ཡོད་པ་མ་ཡིན་ཏེ། ཁྱུང་ཆེན་ལས། ཡེ་ནས་རང་གྲོལ་གྲོལ་བའི་རྒྱུ་མེད་ཉིད། །ཅེས་སོ། ། ༈ གཉིས་པ་གྲོལ་ལུགས་རྒྱས་པར་བཤད་པ་ལ་ས་



ཆོས་དབྱིངས་ བཞི་བརྒྱ་བཅུ་བདུན་ མཛོད་འགྲེལ།
༄༅། །བཅད་བཅོ་ལྔ་ལས། དང་པོ་གཞི་མེད་རྩ་བ་དང་བྲལ་བར་ཡེ་ནས་གྲོལ་བའི་ཚུལ་ནི། འཁོར་བ་ཡེ་གྲོལ་གདོད་ནས་དག་པར་གྲོལ། །
འདས་པ་ཡེ་གྲོལ་ལྷུན་གྱིས་རྫོགས་པར་གྲོལ། །སྣང་བ་ཡེ་གྲོལ་གཞི་རྩ་མེད་པར་གྲོལ། །སྲིད་པ་ཡེ་གྲོལ་བྱང་ཆུབ་སྙིང་པོར་གྲོལ། །སྤྲོས་པ་ཡེ་
གྲོལ་མུ་མཐའ་མེད་པར་གྲོལ། །སྤྲོས་མེད་ཡེ་གྲོལ་མ་སྐྱེས་དག་པར་གྲོལ། །དེའང་མདང་གི་རྨི་ལམ་ན་བཟང་ངན་སྐྱིད་སྡུག་གི་སྣང་བ་ཅི་ཤར་ རྒྱུ
ཡང་དེ་རིང་རྨི་ལམ་དབྱིངས་སུ་སད་སྐབས་གཅིག་ཀྱང་ཡོད་མ་མྱོང་བ་བཞིན་འཁོར་བ་ཞེས་བྱ་བའི་འཁྲུལ་ངོར་སྣང་བ་འདི་དག་ཡེ་ནས་ཡོད་མ་
མྱོང་བར་གྲོལ་ཟིན་པས་ན་ཡེ་གྲོལ་ཆེན་པོ་དང་། ཡེ་གདོད་མ་ནས་ངོ་བོ་ཀ་ནས་དག་པར་གྲོལ་ཟིན་པས་ན་ཀ་དག་ཆེན་པོ་ཞེས་བྱའོ། །དེ་བཞིན་



དུ་ཞི་བ་མྱ་ངན་ལས་འདས་པའི་སྣང་བ་སྐུ་བཞི་ཡེ་ཤེས་ལྔ་སོགས་སྐུ་དང་ཞིང་ཁམས་ཀྱི་སྣང་བ་རྣམས་ཀྱང་གཞི་ལས་གཞི་སྣང་དུ་ཤར་བ་ཙམ་མ་
གཏོགས་ཐ་དད་དུ་མ་གྲུབ་པས་ན། ཡེ་གྲོལ་རང་བྱུང་རིག་པ་མ་བཅོས་ལྷུན་གྱིས་གྲུབ་པའི་ངོ་བོར་ཡོངས་སུ་རྫོགས་པར་གྲོལ་བ་དང༌། འཁོར་
བའི་སྣང་བ་ཕྱི་ཡུལ་དུ་གཟུང་བའི་སྣོད་བཅུད་གཉིས་ལ་སྣང་སྲིད་ཅེས་བརྗོད། དེས་ན་སྣོད་ཀྱི་འཇིག་རྟེན་རི་ར་བ་བྲག་ཁང་ཁྱིམ་སོགས་སྣང་བ་
ཐམས་ཅད་ཡེ་ནས་གྲོལ་ཟིན་པ་ཡིན། གང་གི་ཀློང་དུ་གྲོལ་ན་གཞི་མེད་རྩ་བ་དང་བྲལ་བ་ཅི་ཡང་མེད་པར་ རིག་པ་ཟང་ཀ་མའི་ཀློང་དུ་གྲོལ་
བའོ། །སྲིད་པ་བཅུད་ཀྱི་སེམས་ཅན་འདོད་ཁམས་གཟུགས་ཁམས་གཟུགས་མེད་ཁམས་ཏེ་ཁམས་གསུམ་འགྲོ་བ་རིགས་དྲུག་གི་ལས་དང་ཉོན་



ཆོས་དབྱིངས་ བཞི་བརྒྱ་བཅོ་བརྒྱད་ མཛོད་འགྲེལ།
༄༅། །མོངས་པ་ལས་བདེ་སྡུག་གི་སྣང་བ་ཐམས་ཅད་མེད་པ་གསལ་སྣང་ཙམ་མ་གཏོགས་ཡོད་མ་མྱོང་བ་ཡེ་ནས་རང་གྲོལ་ཆེན་པོ་ཡིན། གང་གི་
ཀློང་དུ་གྲོལ་ན་རིག་པ་བྱང་ཆུབ་སྙིང་པོའི་ཀློང་དུ་གྲོལ་བའོ། །སྤྲོས་པ་དང་བཅས་པའི་ཀུན་རྫོབ་ཀྱི་སྣང་བ་ཐམས་ཅད་ཡེ་ནས་ཡོད་མ་མྱོང་བར་ །
གྲོལ་བ་ཡིན་ལ། གང་གི་ཀློང་དུ་གྲོལ་ན་ཡོད་མེད་ཡིན་མིན་གྱི་མུ་དང་མཐའ་གང་ཡང་མེད་པར་སྤྲོས་མེད་མཉམ་ཉིད་ཆེན་པོའི་ཀློང་དུ་གྲོལ་
བའོ། །སྤྲོས་མེད་སྟོང་པ་ཉིད་ཀྱི་ཆོས་ཐམས་ཅད་ཡེ་གདོད་མ་ནས་ཡེ་གྲོལ་ཡིན་ལ། གང་གི་ཀློང་དུ་གྲོལ་ན་སྐྱེ་འགག་གནས་གསུམ་དང་བྲལ་
བའི་མ་སྐྱེས་དགུ་པ་རིག་སྟོང་ཐིག་ལེ་ཉག་གཅིག་གི་ངང་དུ་གྲོལ་བའོ། ། ༈ གཉིས་པ་རང་སྣང་རྨི་ལམ་སྒྱུ་མར་ཤར་བས་བདེ་སྡུག་དག་མཉམ་
བྱུ
རྒྱུ



| ཁང་སར་བསྟན་པའི་དབང་ཕྱུག་གི་གསུང་འབུམ། །
གཞི་མེད་དུ་ཡེ་ནས་གྲོལ་བར་བསྟན་པ་ནི། བདེ་བ་ཡེ་གྲོལ་ཆོས་ཉིད་ཕྱམ་དུ་གྲོལ། །སྡུག་བསྔལ་ཡེ་གྲོལ་གཞི་མཉམ་ཡངས་པར་གྲོལ། །བར་མ་
ཡེ་གྲོལ་མཁའ་མཉམ་ཆོས་སྐུར་གྲོལ། །དག་པ་ཡེ་གྲོལ་དག་གཞིས་སྟོང་པར་གྲོལ། །མ་དག་ཡེ་གྲོལ་ཡོངས་གྲོལ་ཆེན་པོར་གྲོལ། །དེའང་བདེ་
སྡུག་བར་མ་གསུམ་དང་དག་མ་དག་གི་སྣང་བ་གང་ཤར་ཐམས་ཅད་གཞི་མེད་ཡེ་གྲོལ་ཆེན་པོ་ཡིན་པའི་ཚུལ་ནི་འདི་ལྟ་སྟེ། ཚེ་སྔ་མའི་བདེ་བ་ སྒྱུ
དང་། ད་ལྟའི་བདེ་བ་ཚེ་ཕྱི་མའི་བདེ་བ་དང༌། འདི་སྣང་དང་རྨི་སྣང་སོགས་ཀྱི་བདེ་བའི་སྣང་བ་གང་ཤར་ཐམས་ཅད་གཞི་མེད་རྩ་བྲལ་སྟོང་པ་ཆེན་
པོ་ཡེ་གདོད་མ་ནས་ཡོད་མ་མྱོང་པའི་ཡེ་གྲོལ་རིག་པ་ཀ་དག་ཆོས་ཉིད་ཕྱམ་གདལ་ཡངས་པའི་ངང་དུ་གྲོལ་བ་དང་། དེ་བཞིན་དུ་མཐོ་རིས་ལྷ་མིའི་



ཆོས་དབྱིངས་
བཞི་བརྒྱ་བཅུ་དགུ་ མཛོད་འགྲེལ།
༄༅། །སྡུག་བསྔལ་ནས་ངན་སོང་གསུམ་གྱི་སྡུག་བསྔལ་སོགས་མི་འདོད་སྡུག་བསྔལ་གྱི་རྣམ་གྲངས་བསམ་གྱིས་མི་ཁྱབ་པའི་སྣང་བ་འདི་དག་
ཡུལ་མེད་ཟང་ཐལ་གྱི་ཁོར་ཡུག ཡེ་ནས་ཡོད་མ་མྱོང་བའི་ཡེ་གྲོལ་གཞི་གདོད་མའི་དབྱིངས་སུ་བདེ་སྡུག་མཉམ་པ་ཉིད་དུ་གནས་པས་ན་རིག་པ་
ཀློང་ཆེན་ཡངས་པར་ཡེ་ནས་གྲོལ་བ་དང་། བདེ་སྡུག་གང་ཡང་མ་ཡིན་པའི་བར་མ་བཏང་སྙོམས་ཀྱི་སྣང་བ་ཐམས་ཅད་ཀྱང་ངོ་བོ་གཞི་མེད་དུ་
གནས་པས་ན་ཡེ་གྲོལ་རིག་པ་སྟོང་ཆེན་མཁའ་མཉམ་ཡངས་པའི་ཆོས་སྐུར་ཡེ་ནས་གྲོལ་བའོ། །དེ་བཞིན་དུ་དགུ་པ་སྐུ་དང་ཞིང་ཁམས་ཀྱི་སྣང་བ་
《ཐམས་ཅད་ཡེ་ནས་ཀ་དག་རིག་པ་མཉམ་ཉིད་སྤྲོས་བྲལ་ཡངས་བའི་ངང་དུ་གྲོལ་བས་ན། དག་དང་མ་དག་ཞེས་པའི་དགུ་གཞིའི་ངོ་བོ་སྟོང་པར་



རང་གྲོལ་ཉིད་དུ་འདུག་གོ །མ་དག་འཁྲུལ་སྣང་འཁོར་བའི་སྣང་བའང་ཡེ་ནས་ཡོད་མ་མྱོང་བ་གཞི་རྩ་དང་བྲལ་བ་ཡིན་པས་ན། ཆོས་ཐམས་ཅད་
དང་པོ་སྐྱེ་བའི་རྒྱུའི་དུས་ན་སྐྱེ་བྱེད་ཀྱི་རྒྱུ་མ་གྲུབ་པའི་ཡེ་གྲོལ་སྟོང་པ་དང་། བར་དུ་སྣང་བཞིན་པའི་སྐབས་ན་མེ་ལོང་ནང་དུ་གཟུགས་བརྙན་ཤར་
བ་བཞིན་དུ་རང་ཤར་རང་གྲོལ་ལས་མ་གྲུབ་པས་ན་སྣང་བཞིན་དུ་སྟོང་པའི་སྣང་སྟོང་གཉིས་མེད་ལས་མ་འདས་པ་དང་། ཐ་མ་འགག་པའི་སྣང་ ཉྙོ
བ་ཤར་ཡང་འགག་པ་རྒྱུ་མེད་རྐྱེན་མེད་ཀྱི་རང་བཞིན་དུ་ཡེ་གྲོལ་གདལ་བ་ཆེན་པོ་ཡིན། དེས་ན་ཆོས་ཐམས་ཅད་དང་པོ་སྐྱེ་མེད་ཆོས་སྐུའི་ཀློང་
# ནས་ཤར། བར་དུ་གསལ་མདངས་མ་འགགས་ལོངས་སྐུར་གནས། ཐ་མ་ཡེངས་མེད་སྤྲུལ་སྐུར་ཤར་བ་ཐམས་ཅད་རང་ཤར་རང་ཡལ་དུ་འགག་



ཆོས་དབྱིངས་
བཞི་བརྒྱ་ཉི་ཤུ་
༄༅། །པར་སྣང་ཡང་། དོན་ལ་སྐྱེ་འགག་གནས་གསུམ་དང་བྲལ་བས་ན་འཁོར་འདས་ཀྱི་ཆོས་ཐམས་ཅད་ཡོངས་སུ་གྲོལ་བའི་ཡོངས་གྲོལ་ཆོས་
ཉིད་ཆེན་པོའི་ངང་ལས་དུས་གསུམ་དུ་འདའ་མ་མྱོང་བས་ན་མ་གྲོལ་བའི་ཆོས་གཅིག་ཀྱང་མེད་པའི་ཕྱིར། དེ་ལ་ཡོངས་གྲོལ་ཀ་དག་གི་དགོངས་
པ་ཞེས་བྱའོ། །རིག་པ་རང་གྲོལ་ལས། དེ་བཞིན་མཚན་མའི་ཆོས་རྣམས་ཀུན། །མཚན་མ་མེད་པའི་ངང་དུ་གྲོལ། །བྱས་པ་དངོས་པོའི་ཆོས་རྣམས་
ཀུན། །བྱར་མེད་སྟོང་པའི་ངང་དུ་གྲོལ། །འཛིན་མེད་རང་སྣང་ཆོས་རྣམས་ཀུན། །རྣམ་དག་སྟོང་པའི་ངང་དུ་གྲོལ། །ཞེས་སྣང་ཚུལ་མཚན་མའི་
ཆོས་ཐམས་ཅད་དོན་ལ་མཚན་མ་མེད་པ་རིག་པའི་ངང་དུ་གྲོལ་བ་དང༌། རྒྱུ་རྐྱེན་ལས་བྱས་པའི་དངོས་པོའི་ཆོས་ཐམས་ཅད་དོན་ལ་བྱར་མེད་བློ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཡུལ་ལས་འདས་པའི་སྤྲོས་བྲལ་སྟོང་པ་ཉིད་ཀྱི་ངང་དུ་གྲོལ་བ་དང་། རིག་པ་འཛིན་རྩོལ་ལས་འདས་པའི་ངང་ལས་ཤར་བའི་རང་སྣང་གི་ཆོས་
ཐམས་ཅད་འཛིན་རྩོལ་སྤྲོས་པ་རྣམ་པར་དག་པའི་རིག་པ་ཆོས་ཉིད་ཆེན་པོའི་ངང་དུ་གྲོལ་བའོ། ། ༈ གསུམ་པ་བགྲོད་ལམ་ནམ་མཁའ་ལྟ་བུར་
དག་པའི་ཡེ་གྲོལ་བྱ་རྩོལ་ལས་འདས་པར་བསྟན་པ་ནི། ས་ལམ་ཡེ་གྲོལ་བསྐྱེད་རྫོགས་བྲལ་བར་གྲོལ། །ལྟ་སྒོམ་ཡེ་གྲོལ་སྤང་བླང་མེད་པར་ ཉྙོ
གྲོལ། །སྤྱོད་པ་ཡེ་གྲོལ་ཀུན་ཏུ་བཟང་པོར་གྲོལ། །འབྲས་བུ་ཡེ་གྲོལ་རེ་དོགས་མེད་པར་གྲོལ། །དམ་ཚིག་ཡེ་གྲོལ་ཆོས་ཉིད་ཆེན་པོར་གྲོལ། །
# བཟླས་བརྗོད་ཡེ་གྲོལ་གླེང་བརྗོད་བྲལ་བར་གྲོལ། །ཏིང་འཛིན་ཡེ་གྲོལ་བསམ་ཡུལ་མེད་པར་གྲོལ། །དེའང་ལྟ་སྒོམ་སྤྱོད་འབྲས་ཐམས་ཅད་རིག་



ཆོས་དབྱིངས་ བཞི་བརྒྱ་ཉེར་གཅིག་ མཛོད་འགྲེལ།
༄༅། །པའི་ངང་ལ་སོ་སོར་དབྱེ་ཡང་། དོན་ལ་རིག་པ་སྤྲོས་པ་ཐམས་ཅད་དང་བྲལ་བའི་དངོས་མེད་ཡེ་སྟོང་ཟང་ཀ་མར་གནས་པ་དང༌། ལྟ་སྒོམ་
སྤྱོད་འབྲས་སོ་སོར་གུད་དུ་བཅད་དེ་བཤད་པ་ནི་ཀུན་རྫོབ་དངོས་པོའི་ཆོས་སུ་འགྱུར་བ་དང༌། དངོས་དངོས་མེད་གཉིས་འགལ་བའི་ཕྱིར་ཡེ་གྲོལ་
བྱར་མེད་ཆེན་པོ་ལ་ལྟ་སྒོམ་སྤྱོད་འབྲས་ཞེས་སོ་སོར་འབྱེད་དུ་མེད་པ་ཡིན། དེ་ལྟར་རིག་པ་དོན་དམ་བྱང་ཆུབ་ཀྱི་སེམས་ལ་ས་དང་ལམ་གྱི་རྣམ་
བཞག་དབྱེ་རུ་མེད་པར་ཡེ་ནས་རང་གྲོལ་ཡིན་ཏེ། ཀུན་བྱེད་ལས། ལྟ་བ་བསྒོམ་མེད་དམ་ཚིག་སྲུང་དུ་མེད། །ཕྲིན་ལས་བསྩལ་མེད་ཡེ་ཤེས་
བསྒྲུབ་ཏུ་མེད། །ས་ལ་སྦྱངས་མེད་བགྲོད་པའི་ལམ་ཡང་མེད། །ཅེས་གསུངས་པ་ལྟར། ས་ལམ་སྦྱང་བའི་ཕྱིར་རང་བཞིན་རྣམ་བཅུ་ཞེས་བསྟན་



ཁང་སར་བསྟན་པའི་དབང་ཕྱུག་གི་གསུང་འབུམ།
ཀྱང་རིག་པ་ཆོས་དབྱིངས་ཀྱི་ངོ་བོར་རང་བཞིན་རྣམ་བཅུ་ལ་བརྟེན་ནས་ས་ལམ་སྦྱང་བགྲོད་བྱེད་དུ་མེད་པས་ན། ཐབས་བསྐྱེད་པའི་རིམ་པ་དང་
ཤེས་རབ་རྫོགས་པའི་རིམ་པ་ཞེས་བྱེད་རྩོལ་དགག་སྒྲུབ་སྤྲོས་པ་ཅན་གྱི་ཆོས་ཐམས་ཅད་དང་བྲལ་བར་རྟོགས་ན་ཡེ་གྲོལ་ཀུན་ཏུ་བཟང་པོའི་
དགོངས་པ་ཡིན་ནོ། །དེ་བཞིན་དུ་ཆོས་སྐུ་ཀུན་ཏུ་བཟང་པོའི་དགོངས་པ་ཀློང་གསལ་ཁྱབ་གདལ་དུ་ལ་བཟླས་ཏེ། རིག་པ་ལས་ཤར་བའི་སྣང་བ་ རྒྱུ
ལ་དེར་འཛིན་གྱི་ཤེས་པ་གང་གིས་ཀྱང་མཚོན་དུ་མེད་པ། གཏན་ལ་ཕབ་ཏུ་མེད་པ། སྤྲོས་པ་ཐམས་ཅད་དང་ཡེ་ནས་བྲལ་བ། ལྟ་བ་སྒོམ་པ་ཞེས་
སོ་སོར་མི་དམིགས་པ། བྱར་མེད་ཉག་གཅིག་རང་མལ་གྱི་ངང་ལ། ལྟ་བ་བལྟར་མེད། སྒོམ་པ་བསྒོམ་དུ་མེད་པར་ཡེ་གྲོལ་ཆོས་ཉིད་ཆེན་པོ་ལྟ་



ཆོས་དབྱིངས་ བཞི་བརྒྱ་ཉེར་གཉིས་ མཛོད་འགྲེལ།
༄༅། །སྒོམ་གྱིས་བཅོས་བསྒྱུར་གང་ཡང་བྱེད་དུ་མེད་དེ། གལ་ཏེ་ཡོད་ན་རིག་པ་ལྟ་སྒོམ་ལས་འདས་པ་ཞེས་པ་དེ་རྫུན་དུ་གྱུར་བའི་སྐྱོན་ཡོད་དེ།
དེའི་ཚུལ་ནི། སེངྒེ་རྩལ་རྫོགས་ལས། བསམ་པས་ཡེ་ཤེས་དོན་མི་རྙེད། །བསམ་པས་ཡེ་ཤེས་དོན་རྙེད་ན། རང་བྱུང་ཡེ་ཤེས་རྫུན་པར་འགྱུར།
བསྒོམས་པས་ཆོས་ཀྱི་སྐུ་མི་མཐོང་། །བསྒོམས་པས་ཆོས་ཀྱི་སྐུ་མཐོང་ན། །རང་སྣང་ཆོས་ཉིད་རྫུན་པར་འགྱུར། །ཞེས་རང་བྱུང་ཡེ་ཤེས་ནི་བསམ་ ཉྷི
བརྗོད་ལས་འདས་པས་ན། བསམ་པས་ཡེ་ཤེས་ཀྱི་དོན་རྙེད་ན་བསམ་བརྗོད་ལས་འདས་པ་ཞེས་པ་དེ་རྫུན་པར་འགྱུར་བའི་སྐྱོན་འབྱུང་བ་དང༌།
# རང་བྱུང་ཡེ་ཤེས་བསྒོམ་བྱ་བློ་དང་བྲལ་ཞིང་བསྒོམ་བྱ་སྒོམ་བྱེད་ལས་འདས་པ་ཡིན་ཡང་། བསྒོམས་པས་ཆོས་སྐུ་མཐོང་སྲིད་ན་སྒོམ་མེད་ཀྱི་ལྟ་བ་།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཞེས་པ་དེ་རྫུན་པར་ཐལ་བའི་སྐྱོན་འཇུག་གོ །ཞེས་སོ། །ཡང་དེ་ཉིད་ལས། བལྟས་པས་རིག་པའི་དོན་མི་རྟོགས། །བལྟས་པས་རིག་པའི་དོན་
རྟོགས་ན། །ཆོས་སྐུ་འགག་མེད་རྫུན་པར་འགྱུར། །ཞེས་རིག་པ་བལྟ་བྱ་ལྟ་བྱེད་དང་བྲལ་བས་བལྟས་པས་རིག་པའི་དོན་རྟོགས་ན། ཆོས་སྐུ་
འགག་མེད་དེ་བལྟ་བྱ་ལྟ་བྱེད་ལས་འདས་པ་ཡིན་ཞེས་པ་དེ་རྫུན་པར་འགྱུར་བའི་སྐྱོན་ནོ། །ཡང་ཆོས་ཀྱིས་མ་རིག་རྩད་མི་ཆོད། །ཆོས་ཀྱིས་མ་
རིག་རྩད་ཆོད་ན། །ཀ་དག་ཡེ་ཤེས་རྫུན་པར་འགྱུར། །ཞེས་བཤད་པ་ནི་བརྗོད་དུ་མེད་པའི་ཡེ་ཤེས་ཡིན་པས་ན་བཤད་པའི་ཆོས་ཀྱིས་མ་རིག་
པའི་རྩ་བ་ཆོད་ན་ཀ་དག་ཡེ་ཤེས་དེ་ཡེ་ནས་སྤྲོས་པ་ཀ་ནས་དག་པ་ཡིན་ཞེས་པ་དེ་རྫུན་པར་ཐལ་བའི་སྐྱོན་ནོ། །དེ་སོགས་ལུང་མང་བས་རྒྱས་པར་



ཆོས་དབྱིངས་ བཞི་བརྒྱ་ཉེར་གསུམ་ མཛོད་འགྲེལ།
༄༅། །འདོད་ན་འགྲེལ་བ་ལུང་གི་གཏེར་མཛོད་ལ་བལྟ་བར་བྱའོ། །མདོར་ན་ལྟ་སྒོམ་ཐམས་ཅད་ཡེ་ནས་སྤང་བླང་མེད་པར་གྲོལ་བའོ། །དེ་ལྟར་
རིག་པའི་ངོ་བོ་ཅི་ཡང་མ་གྲུབ་པ་སྤྲོས་བྲལ་ཟང་ཐལ་རྗེན་པར་འདུག་པས་ན་སྤྱོད་པ་ཞེས་པའང་སྤྱད་བྱ་སྤྱོད་བྱེད་སྤྱོད་མཁན་སོགས་ཀྱི་སྤྲོས་པ་
ཐམས་ཅད་ཡེ་གྲོལ་རིག་སྟོང་འཕོ་འགྱུར་མེད་པ་ཀུན་ཏུ་བཟང་པོའི་ཀློང་དུ་གྲོལ་བ་ཡིན་ཏེ། ཐལ་འགྱུར་ལས། སྤྱོད་པ་སྤྱད་པས་གོལ་སྒྲིབ་ལ། །
འབྲས་བུ་འཁོར་བའི་རྒྱུ་ཉིད་དོ། །ཞེས་དང་། ཞབས་དཀར་བས། རང་རིག་ཡེ་ཤེས་ཐིག་ལེ་ཉག་གཅིག་ལ། །སྤྱད་བྱ་དང་ནི་སྤྱོད་བྱེད་གཉིས་སུ་
ཎྞཾ མེད། །ཅེས་དང་། བྱ་རྩོལ་ལས་འདས་སྤྱོད་པའི་མཆོག་ཡིན་ནོ། །ཞེས་དང་། སྤྱོད་པས་མི་འགྲུབ་སྒྱུ་མར་འཛིན་པ་ཐོངས། ཞེས་དང༌། བླང་དོར་
བྱ



བྲལ་ན་སྤྱོད་པའི་རྒྱལ་པོ་མཆོག །ཅེས་དང་། སྤྱད་དུ་མེད་ཀྱིས་དགག་སྒྲུབ་སྤང་བླང་ཁྲོལ། །ཞེས་སོ། །སྤྱིར་ལེའུ་བཅུ་གཉིས་པ་དང་བཅུ་གསུམ་
པར་འབྲས་བུ་བཤད་པའི་སྐབས་ཡིན། ལྟ་སྒོམ་སྤྱོད་འབྲས་སོ་སོའི་སྐབས་ན་རང་བཞིན་རྣམ་བཅུ་མེད་ཅེས་བཤད་ཡོད་པས་ཟློས་སྐྱོན་མ་ཡིན་
ནམ་སྙམ་ན་མ་ཡིན་ཏེ། བཤད་རྒྱུ་གཅིག་ཡིན་ནའང་སྐབས་ཤན་སོ་སོར་ཕྱེས་ནས་ལྡོག་ཆ་མ་འདྲེས་པར་ཤེས་དགོས། ལྟ་བའི་སྐབས་ན་གནས་ སྒྱུ
ལུགས་དེ་འདྲ་ཡིན་པར་རྟོགས་ནས་ཐག་ཆོད་དགོས་ཞེས་བསྟན། སྒོམ་པའི་སྐབས་སུ་གནས་ལུགས་དེ་ལྟར་ཡིན་ཕྱིར་རྩོལ་སྒྲུབ་མི་ཉན་པར་
བསྟན། འབྲས་བུའི་སྐབས་ཡེ་ནས་སངས་རྒྱས་པ་ལ་ད་ལྟ་རེ་དོགས་མི་བྱེད་པར་བསྟན་པའོ། །དེ་བཞིན་དུ་སྣང་སྲིད་འཁོར་འདས་ཀྱི་ཆོས་ཐམས་



ཆོས་དབྱིངས་
བཞི་བརྒྱ་ཉེར་བཞི་ མཛོད་འགྲེལ།
༄༅། །ཅད་ཡེ་གྲོལ་ཀ་དག་ཐིག་ལེ་ཉག་གཅིག་ལས་མ་འདས་པས་ན་འབྲས་བུ་ཡང་བསྐྱར་དུ་བསྒྲུབ་མི་དགོས་པར་གདོད་ནས་ཡེ་གྲོལ་ཆེན་
པོའི་ངོ་བོར་སངས་རྒྱས་ཟིན་པས་ན་ད་ལྟ་གསར་དུ་འབྲས་བུ་ཨེ་ཐོབ་བསམ་པའི་རེ་བ་དང༌། མི་ཐོབ་སྙམ་པའི་དོགས་པ་མེད་པར་ཡེ་གྲོལ་ཡིན་
པ་ཤེས་པར་བྱའོ། །དེས་ན་མུ་ཏིག་ཕྲེང་བ་ལས། སྤྱོད་པས་མ་བསྒྱུར་སྣང་བ་གྲོལ། །སྒོམ་པས་མ་བཙལ་ཆོས་ཅན་གྲོལ། །ལྟ་བས་མ་བརྟགས་
རྟག་ཆད་གྲོལ། །འབྲས་བུ་མ་བཅིངས་རང་སེམས་གྲོལ། །སྣང་བ་ཡེ་རྒྱས་ཐེབ་པའོ། །ཞེས་བཟང་ངན་གྱི་སྤྱོད་པས་མ་བསྒྱུར་བའི་ཆོས་སྐུ་གཞིར་
ཎྞཾ གནས་ཀྱི་ཡེ་ཤེས་ཆེན་པོའི་ཀློང་དུ་སྣང་བ་གང་ཤར་ཐམས་ཅད་རང་ཤར་རང་གྲོལ་དུ་འདུག་གོ །དམིགས་གཏད་འཛིན་ཞེན་གྱི་སྒོམ་པས་མ་



ཁང་སར་བསྟན་པའི་དབང་ཕྱུག་གི་གསུང་འབུམ། །
བཙལ་བའི་ཡེ་བབས་རང་བྱུང་རིག་པའི་ཀློང་དུ་ཆོས་ཅན་མཚན་མའི་སྣང་བ་ཐམས་ཅད་ཆོས་ཉིད་ཡེ་གྲོལ་ཆེན་པོར་འདུག་གོ །ཕྱོགས་རེ་བའི་ལྟ་
བས་མ་བརྟགས་པའི་རྒྱ་གྲོལ་ཡེ་གནས་ཀྱི་རིག་པའི་ངང་དུ་རྟག་ཆད་ཡོད་མེད་ཡིན་མིན་སོགས་སྤྲོས་པ་ཐམས་ཅད་ཡེ་ནས་གྲོལ་བ་དང་།འབྲས་བུ་
ཐོབ་མི་ཐོབ་ཀྱི་རེ་དོགས་ཀྱིས་མ་བཅིངས་པའི་རིག་པ་ཀ་དག་ཟང་ཀ་མའི་ཀློང་དུ་རང་སེམས་རྟོག་ཚོགས་ཐམས་ཅད་ཡེ་ནས་རང་གྲོལ་ཆེན་པོའོ།། རྒྱུ
ཞེས་སོ། །དེས་ན་ཆོས་ཁམས་རྒྱ་མཚོའི་སྣང་བ་འདི་དག་རང་གྲོལ་རིག་པའི་ཡེ་ཤེས་ཀྱིས་ཡེ་ནས་རྒྱས་ཐེབ་པའོ། །ཞེས་སོ། །དེ་བཞིན་དུ་སྲུང་དུ་
མེད་པའི་དམ་ཚིག་རང་ལ་ཡེ་ནས་རང་གྲོལ་དུ་བཞུགས་པས་ན། རིག་པ་ཆོས་ཉིད་ཆེན་པོའི་ཀློང་དུ་སྔགས་ཀྱི་དམ་ཚིག་ས་ཡ་འབུམ་སྡེ་ཐམས་



ཆོས་དབྱིངས་
བཞི་བརྒྱ་ཉེར་ལྔ་
༄༅། །ཅད་ཡེ་གྲོལ་དུ་ཡོད་དོ། །སྒྲ་གྲག་སྔགས་སུ་རྟོགས་པའི་དགོངས་པ་རང་ལ་གནས་པའི་གཉུག་མའི་གཤིས་ལ་བཟླས་བརྗོད་ཀྱི་སྒྲ་ཚིག་
ཐམས་ཅད་ཡེ་གྲོལ་བྱར་མེད་ཆེན་པོར་རྟོགས་པའི་ཡེ་ཤེས་མངོན་དུ་གྱུར་བས་ན་གླེང་བརྗོད་དང་བྲལ་བར་གྲོལ་བའོ། །ཆོས་ཐམས་ཅད་ཆོས་
ཉིད་ཀ་དག་བློ་འདས་བརྗོད་མེད་ཀྱི་ཏིང་ངེ་འཛིན་གྱི་ངང་དུ་ཡེ་ནས་གྲོལ་བས་ན་ད་ལྟ་བསམ་པའི་ཡུལ་ལས་འདས་པའམ་མེད་པར་བརྗོད་པའི་
ཚིག་ལས་འདས་པར་གྲོལ་བའོ། ། ༈ བཞི་བ་འགག་བསྡམ་པའི་གནད་འགག་ནི། ཡོད་མེད་ཡེ་གྲོལ་མཐའ་ལས་འདས་པར་གྲོལ། །རྟག་ཆད་
# ཡེ་གྲོལ་གཞི་རྩ་མེད་པར་གྲོལ། །ཡང་དག་ཡེ་གྲོལ་དམིགས་བསམ་འདས་པར་གྲོལ། །ཡང་དག་མིན་གྲོལ་ཕྱོགས་བསམ་འདས་པར་གྲོལ། །
345
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ལས་རྣམས་ཡེ་གྲོལ་གོས་པ་མེད་པར་གྲོལ། །ཉོན་མོངས་ཡེ་གྲོལ་འཆིང་གྲོལ་མེད་པར་གྲོལ། །བག་ཆགས་ཡེ་གྲོལ་རྟེན་གཞི་མེད་པར་གྲོལ། །
རྣམ་སྨིན་ཡེ་གྲོལ་མྱོང་གཞི་མེད་པར་གྲོལ། །དེའང་འཁོར་འདས་ཀྱི་སྣང་བ་ཐམས་ཅད་རིག་པ་ཐིག་ལེ་ཉག་གཅིག་ཏུ་རྟོགས་ན་ཆོས་ཐམས་ཅད་
རིག་པ་ཐིག་ལེ་ཉག་གཅིག་ཏུ་གྲོལ་བའི་ཕྱིར། མ་གྲོལ་བའི་ཆོས་གཅིག་བཙལ་ཀྱང་མི་རྙེད་པས་ཀུན་གྲོལ་མཉམ་པ་ཉིད་ཡིན། དེས་ན་སྣང་སྲིད་
སྣོད་བཅུད་ཀྱི་སྣང་བ་ཐམས་ཅད་སྒྱུ་མའི་སྣང་བ་ལྟ་བུ་མ་གཏོགས་གདོད་ནས་ཡོད་མ་མྱོང་སྟེ། རང་གི་སྙིང་ཁམས་མ་ཞུམ་ན་སྒྱུ་མའི་དམག་གིས་
# གཡང་སར་བསྒྱུར་བ་དང་། བསད་པ་སོགས་མི་སྲིད་ཀྱང་སྒྱུ་མའི་དམག་ལ་སྐྲག་ན། སྔོན་ཡངས་པ་ཅན་དུ་སྒྱུ་མའི་དམག་གིས་དེད་ནས་བྲོས་པས་།



ཆོས་དབྱིངས་ བཞི་བརྒྱ་ཉེར་དྲུག་
༄༅། །མི་མང་པོ་གཡང་སར་ལྷུང་བ་བཞིན་ཕན་གནོད་སོགས་བདེན་པར་བཟུང་ནས་འཁྲུལ་ན། བདེ་སྡུག་གི་སྣང་བ་འདི་དག་རྒྱུན་མི་ཆད་པར་
ཡོད་ཀྱང་སྒྱུ་མའི་དམག་གི་མཚན་ཉིད་ཤེས་ན་སྔངས་སྐྲག་སྐྱེ་བའི་ཡུལ་མེད་པ་བཞིན། ཆོས་ཐམས་ཅད་རིག་པ་ཐིག་ལེ་ཉག་གཅིག་ཏུ་རྟོགས་ན།
ལས་དང་བག་ཆགས་དང་ཉོན་མོངས་རྣམ་སྨིན་སོགས་དང་། ཡོད་མེད་རྟག་ཆད་ཡིན་མིན་འགལ་འདུ་སོགས་ཐམས་ཅད་གང་ཡང་མེད་པར་ཡེ་
གྲོལ་རིག་པ་ཐིག་ལེ་ཉག་གཅིག་ལས་མ་འདས་པའོ། །དེས་ན་ཡོད་པའི་ཆོས་དངོས་པོའི་སྣང་བ་དང་། མེད་པ་དངོས་མེད་ཀྱི་ཆོས་སྟོང་པ་གཉིས་
ཀ་དཔེར་ན་རྨི་ལམ་གྱི་སྣང་སྟོང་གཉིས་ཀ་ཡོད་མེད་ཀྱི་མཐའ་ལས་འདས་པ་བཞིན་དུ་ད་ལྟ་ཡོད་པ་དང་མེད་པ་གཉིས་ཀ་ཡེ་ནས་གྲོལ་བ་ཡོད་
མཛོད་འགྲེལ།



དབང་ཕྱུག་གི་གསུང་འབུམ།
མེད་ཀྱི་མཐའ་ལས་འདས་པའི་རིག་པ་ཡེ་གྲོལ་ཉིད་དུ་འདུག་གོ །དེ་བཞིན་དུ་རྟག་པ་ཡོད་པའི་དངོས་པོའི་རྒྱུན་ལ་བདག་ཏུ་འཛིན་པ་དང༌། ཆད་
པ་མེད་པའི་རང་བཞིན་སྐད་ཅིག་ཆ་མེད་དུ་འཛིན་པ་གཉིས་ཀ་མེད་དེ། དུས་ཞེས་བྱ་བ་དེ་མ་གྲུབ་ན། དུས་ཀྱི་རྒྱུན་དང་སྐད་ཅིག་སྔ་ཕྱིའི་རྒྱུན་
སོགས་ཇི་ལྟར་གཞལ་ཡང་ཡེ་ནས་ཡོད་མ་མྱོང་བར་ཡེ་གྲོལ་སྤྲོས་བྲལ་གཞི་རྩ་མེད་པར་དཔེར་ན་རྨི་ལམ་ན་དུས་ཀྱི་རྒྱུན་དང་། སྐད་ཅིག་སྔ་ཕྱི་
སོགས་ཡོད་མ་མྱོང་བ་བཞིན་དུ་ཆོས་ཐམས་ཅད་ཡེ་གྲོལ་སྟོང་པ་རིག་པ་ཉག་གཅིག་གོ །དེ་བཞིན་དུ་ཡང་དག་ཐར་བའི་ལམ་དཀར་ཆོས་དགེ་
# བའི་དངོས་པོ་རྣམས་ཀྱང་མདང་གི་རྨི་ལམ་ན་དགེ་བའི་དངོས་པོ་སྣང་བ་བཞིན་དུ་ཡོད་མ་མྱོང་བའི་ཡེ་གྲོལ་ཆེན་པོ་དམིགས་པ་དང་བསམ་པའི་



ཆོས་དབྱིངས་ བཞི་བརྒྱ་ཉེར་བདུན་ མཛོད་འགྲེལ།
༄༅། །ཡུལ་ལས་འདས་པར་རིག་པ་ཟང་ཀ་མའི་ངོ་བོར་གྲོལ་བ་དང༌། ཡང་དག་མིན་པའི་སྡིག་པ་མི་དགེ་བའི་ཚོགས་ཐམས་ཅད་ཀྱང་རྨི་ལམ་།
ན་སྡིག་པ་མི་དགེ་བའི་ཚོགས་སྣང་བ་བཞིན་དུ་ཡོད་མ་མྱོང་བའི་རིག་སྟོང་ཀ་དག་ཆེན་པོའི་ཀློང་དུ་གྲོལ་བ་མ་གཏོགས་སྡིག་པ་མི་དགེ་བའི་ཚོགས་
རྣམས་བརྟགས་དཔྱད་གཞིག་འབྲེལ་བྱས་ཏེ། ཕྱོགས་དང་ཕྱོགས་མཚམས་གང་དུ་བཙལ་ཀྱང་མི་རྙེད་པར་བློས་བསམ་པའི་ཡུལ་ལས་འདས་པར་
ཡེ་ནས་གྲོལ་བའོ། །ལས་དང་རྣམ་པར་སྨིན་པ་དང་བག་ཆགས་ཞེས་བྱ་བ་རྣམས་ཀྱང་སྒྱུ་མའི་དཔེ་བརྒྱད་བཞིན་དུ་ཡེ་གྲོལ་སྟོང་པ་ཉིད་ལས་མ་
ཎྞཾ འདས་པས་ན། ལས་དཀར་ནག་ཅེས་པ་ཡོད་མ་མྱོང་ན་དཀར་ནག་ལས་ཀྱིས་གོས་པའང་མི་སྲིད་པའི་ཐམས་ཅད་མེད་པར་རིག་པ་ཟང་ཀ་མའི་ངོ་



ཁང་སར་བསྟན་པའི་དབང་ཕྱུག་གི་གསུང་འབུམ། །
བོར་གྲོལ་བའོ། །དེ་བཞིན་དུ་ཉོན་མོངས་པ་དུག་གསུམ་དུག་ལྔ་སོགས་ཀྱང་ཡོད་མི་སྲིད་དེ། ཉོན་མོངས་པ་ཞེས་པ་དེ་སེམས་ལ་བརྟེན་ནས་ཡོད་
སྙམ་ན་རྟེན་སེམས་དེ་བྱུང་གནས་འགྲོ་གསུམ་ལ་དཔྱད་པས་མི་རྙེད་པ་དང་། རྟེན་སེམས་མེད་ན་བརྟེན་པ་ཉོན་མོངས་པ་དེ་བཙལ་ཀྱང་མི་རྙེད་
པས་མེད་པར་ངེས་པ་ཡེ་གྲོལ་ཆེན་པོ་ལས་མ་འདས་པ་དང༌། ཉོན་མོངས་པ་མེད་ན་ཉོན་མོངས་པའི་འཆིང་བ་ཡོད་མི་སྲིད་ལ། འཆིང་བ་མེད་ན་
འཆིང་བ་ལས་གྲོལ་བའང་མེད་པས་ན་ཡེ་གྲོལ་འཆིང་གྲོལ་མེད་པར་རིག་པ་སྤྲོས་བྲལ་མཉམ་པ་ཉིད་ཀྱི་ཀློང་དུ་གྲོལ་བའོ། །དེ་བཞིན་དུ་བག་
# ཆགས་ཞེས་བྱ་བའང་ཡོད་མི་སྲིད་དེ་སེམས་ལ་བརྟེན་ནས་ཡོད་དོ་སྙམ་ན་གོང་བཞིན་རྟེན་བརྟེན་པ་གཉིས་ཀ་མེད་པ་དང་། ལུས་ལ་བརྟེན་ནས་



ཆོས་དབྱིངས་ བཞི་བརྒྱ་ཉེར་བརྒྱད་ མཛོད་འགྲེལ།
༄༅། །ཡོད་སྙམ་ན་ལུས་དེ་རགས་པ་ཕྲ་བ། ཕྲ་བ་ཆ་ཤས། ཆ་ཤས་ཆ་མེད། ཆ་མེད་ཡུལ་མེད་དུ་གཞིག་ཅིང་དཔྱད་དེ་གཏན་ལ་ཕབ་ན་མི་རྙེད་
པས་ན། ཡེ་གྲོལ་རྟེན་གཞི་མེད་པའི་རིག་པ་ཟང་ཀ་མའི་ངོ་བོར་གྲོལ་བའོ། །དེ་ལྟར་རྣམ་སྨིན་ཞེས་བྱ་བའང་སེམས་ཀྱི་སྟེང་དུ་མེད། ལུས་ལ་
བརྟེན་ནས་ཡང་མ་གྲུབ་པར་ཡེ་གྲོལ་ཐིག་ལེ་ཉག་གཅིག་ལས་མ་འདས་པས་ན། རྣམ་སྨིན་མེད་ཅིང་རྣམ་སྨིན་མྱོང་བའི་གཞི་མེད་པར་ཡེ་གྲོལ་དུ་
འདུག་སྟེ། ཁྱུང་ཆེན་ལས། གཞི་ནས་འདོད་པ་མི་སྲིད་སེམས་འདི་ལ། །རྣམ་སྨིན་བག་ཆགས་གཞི་མེད་སུ་ལ་བརྟེན། །ནམ་མཁའི་མེ་ཏོག་སྐྱེ་
བའི་གནས་མེད་རྟེན་བྲལ་ལྟར། །ལུས་དང་སེམས་ཀྱི་གནས་མེད་བག་ཆགས་རྟེན་མི་སྲིད། །ཅེས་གསུངས་པ་བཞིན་ལས་དང་ཉོན་མོངས་བག་
351



ཁང་སར་བསྟན་པའི་དབང་ཕྱུག་གི་གསུང་འབུམ།
ཆགས་རྣམ་སྨིན་དང་བཅས་པ་ཡེ་ནས་ཡོད་མ་མྱོང་བའི་གཞི་མེད་པ། རྟེན་མེད་པ། ནམ་མཁའི་མེ་ཏོག་ལ་སྐྱེ་བའི་གནས་དང་རང་གི་ངོ་བོ་མེད་པ་
ལྟར་ཆོས་ཐམས་ཅད་ཡེ་གྲོལ་སྤྲོས་པ་ཀུན་དང་བྲལ་བའི་མཉམ་ཉིད་རིག་པ་ཟང་ཀ་མ་གཅིག་ལས་མེད་པ་ཡིན་ནོ། ། ༈ ལྔ་བ་ལམ་དང་གཉེན་པོ་
འཆིང་ཞེན་ལས་འདས་པ་ནི། གཉེན་པོ་ཡེ་གྲོལ་སྤང་བྱ་མེད་པར་གྲོལ། །སྤང་བླང་གཉིས་མེད་མཁའ་མཉམ་ཡངས་པར་གྲོལ། །གྲོལ་བ་ཡེ་གྲོལ་སྒྱུ
བཅིང་པ་མེད་པར་གྲོལ། །མ་གྲོལ་ཡེ་གྲོལ་བཅིང་གྲོལ་མེད་པར་གྲོལ། །གློད་པ་ཡེ་གྲོལ་གློད་རྒྱུ་མེད་པར་གྲོལ། །ཅོག་གཞག་ཡེ་གྲོལ་འཇོག་རྒྱུ་
# མེད་པར་གྲོལ། །དེའང་གཉེན་པོ་ཞེས་བྱ་བ་དེ་ཡེ་གྲོལ་དུ་འདུག་སྟེ། སྤྱིར་གཉེན་པོ་ཞེས་པ་དེ་སྤང་བྱ་ལ་ལྟོས་ཏེ་འཇོག་དགོས་པས་ན། འདིར་



ཆོས་དབྱིངས་
བཞི་བརྒྱ་ཉེར་དགུ་ མཛོད་འགྲེལ།
༄༅། །སྤང་བྱུ་འཁོར་བ་དང་ལས་དང་ཉོན་མོངས་སོགས་མེད་པར་ཡེ་གྲོལ་ཡིན་ན། དེ་སྤོང་བྱེད་ཀྱི་གཉེན་པོ་ལམ་བདེན་ཞེས་པ་དེའང་གཞི་
མེད་རྩ་བྲལ་ནམ་མཁའ་ལྟ་བུའི་རིག་པ་ཟང་ཀ་རྗེན་པ་ལས་མ་འདས་པ་དང༌། སྤང་བྱ་ཉོན་མོངས་པ་དང༌། བླང་བྱ་དེའི་གཉེན་པོ་གཉིས་ཀ་
སེམས་ལ་འདོག་དགོས་པས་ན། སེམས་ནི་གཞི་མེད་པ། རྟེན་མེད་པ། བྱུང་གནས་འགྲོ་གསུམ་དང་བྲལ་བའི་ནམ་མཁའ་ལྟ་བུ་ཞིག་ཡིན་པས་ན།
སྤང་བླང་གཉིས་ཀ་མེད་པ་རིག་པ་རང་བྱུང་གི་ཡེ་ཤེས་མཁའ་མཉམ་ཡངས་པར་རང་གྲོལ་དུ་འདུག་གོ །གྲོལ་བ་ཞེས་པ་དེའང་ཡེ་གྲོལ་ཡིན་ཏེ།
སྤྱིར་གྲོལ་བ་ནི་བཅིང་པ་ལ་ལྟོས་ནས་བཅིང་པ་དེ་ལས་གྲོལ་བས་ན་གྲོལ་བ་ཞེས་འཇོག་དགོས་ཀྱང་འདིར་བཅུང་པུ་མེད་པར་རང་གྲོལ་དུ་འདུག་



| ཁང་སར་བསྟན་པའི་དབང་ཕྱུག་གི་གསུང་འབུམ། །
ན། དེ་ལས་གཞན་གྲོལ་བ་ཞེས་པ་དེ་བཞག་པའི་ཐབས་མེད་པས་ན་བཅིང་པ་དང་གྲོལ་བ་གཉིས་སུ་མེད་པར་ཡེ་གྲོལ་མཉམ་པ་ཉིད་དོ། །མ་
གྲོལ་ཞེས་པའང་ཡེ་གྲོལ་ཡིན་ཏེ། མ་གྲོལ་ཞེས་པ་དེ་ཡོད་ན་ཆོས་ཡིན་དགོས་ལ། ཆོས་ཡིན་ན་རང་བཞིན་སྟོང་པ་སྤྲོས་བྲལ་ཡིན་པའི་ཁྱབ་པའི་
ཕྱིར་ན། བཅིང་པ་དང་གྲོལ་བ་གཉིས་ཀ་མེད་པར་རིག་པ་ཟང་ཐལ་ཀ་དག་རྗེན་པར་འདུག་གོ །དེ་བཞིན་དུ་གློད་པ་ཞེས་པའང་ཡེ་གྲོལ་ཡིན་ཏེ། རྒྱུ
གློད་དང་མ་གློད་ཟེར་བའི་གློད་རྒྱུ་དེ་གཞི་ནས་ཡོད་མ་མྱོང་པས་མེད་པ་སྟོང་པ་ཉིད་རིག་པ་རང་གྲོལ་ཆེན་པོའི་ངང་དུ་རང་ཡལ་དུ་འདུག་གོ །
ཅོག་གཞག་ཅེས་པའང་ཡེ་གྲོལ་དུ་འདུག་སྟེ་ཅོག་གེར་གཞག་ཟེར་བའི་འཇོག་ས་དང་། འཇོག་བྱེད། འཇོག་མཁན། འཇོག་རྒྱུ་མེད་པར་ཡེ་གྲོལ་



ཆོས་དབྱིངས་
བཞི་བརྒྱ་སུམ་ཅུ་
༄༅། །རིག་པ་རྗེན་པ་ལས་གཉིས་སུ་མེད་པར་རང་གྲོལ་དུ་འདུག་སྟེ། རྩལ་རྫོགས་ལས། རྫོགས་ཆེན་དགོངས་དོན་ལྟ་བ་ནི། །དགེ་སྡིག་ཕྱོགས་
སུ་མ་ལྷུང་པས། །ཡིན་མིན་གཉིས་ཀྱི་མཐའ་ལས་འདས། །རྫོགས་དང་མ་རྫོགས་གཉིས་སུ་མེད། །རྫོགས་ཆེན་རིག་པའི་ངོ་བོ་ལ། །འཁྲུལ་དང་
མ་འཁྲུལ་མེད་པ་འོ། །ཞེས་སོ། ། །
༈ དྲུག་པ་གནད་ངེས་པའི་འགག་བསྡུ་བ་ནི། མདོར་ན་སྣང་ཞིང་སྲིད་པའི་ཆོས་རྣམས་དང༌། །མི་སྣང་མི་སྲིད་ཆོས་ལས་འདས་སོ་ཅོག །ཐམས་
ཅད་ཡེ་ནས་དབྱིངས་སུ་གྲོལ་ཟིན་པས། །ད་གཟོད་འབད་པས་སུས་ཀྱང་གྲོལ་མི་དགོས། །དེའང་མདོར་ན་རང་ཅག་རྣམས་ཀྱི་བློའི་ཡུལ་དུ་སྣང་
355
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
དུ་རུང་བའི་སྣང་ཞིང་སྲིད་པའི་ཆོས་ཁམས་རྒྱ་མཚོའི་སྣང་བ་ཡོད་དོ་ཅོག་རྣམས་དང་། རེ་ཞིག་སོ་སོའི་སྐྱེ་བོ་རྣམས་ཀྱི་བློ་གཉིས་སྣང་ཅན་གྱིས་མི་
སྣང་ཞིང་བློའི་ཡུལ་དུ་སྣང་མི་སྲིད་པའི་ཤིན་ཏུ་རྟོགས་དཀའ་བའི་གསང་བ་ཟབ་མོའི་ཆོས་མྱ་ངན་ལས་འདས་པའི་ཆོས་ཡིན་ཏེ། ཞི་བ་ལྷས། དོན་
དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད། །ཅེས་པ་ལྟར་བློ་ཡི་ཆོས་ལས་འདས་སོ་ཅོག་ཐམས་ཅད་ཡེ་གདོད་མ་ནས་རིག་པ་ཀ་
དག་སྤྲོས་བྲལ་མཉམ་པ་ཉིད་ཀྱི་དབྱིངས་སུ་གྲོལ་ཟིན་པས་ན། ད་གཟོད་བསྐྱར་ནས་འབད་པས་གང་ཟག་སུས་ཀྱང་གསར་དུ་གྲོལ་བའི་ཐབས་
ལ་བརྩོན་མི་དགོས་ཏེ། ཐལ་འགྱུར་ལས། ཡེ་ནས་གྲོལ་བས་བསྐྱར་མི་དགོས། །ཞེས་སོ། ། ༈ བདུན་པ་དེ་དག་གི་འཐད་པ་དགོད་པ་ཡང་འདི་
356



ཆོས་དབྱིངས་ བཞི་བརྒྱ་སོ་གཅིག་ མཛོད་འགྲེལ།
༄༅། །ལྟར་འབད་ཅིང་རྩོལ་བའི་དོན་མེད་པ་ཉིད་ནི། དེ་ལ་འབད་རྩོལ་བྱས་ཀྱང་དོན་མེད་པས། །མ་བྱེད་མ་བྱེད་རྩོལ་ཞིང་སྒྲུབ་མ་བྱེད། །མ་
བལྟ་མ་བལྟ་ཡིད་ཀྱི་ཆོས་མ་ལྟ། །མ་སྒོམས་མ་སྒོམས་བློ་ཡི་ཆོས་མ་སྒོམས། །མ་དཔྱད་མ་དཔྱད་ཡུལ་སེམས་རྗེས་མ་དཔྱད། །མ་སྒྲུབས་མ་སྒྲུབས་
རེ་དོགས་འབྲས་མ་སྒྲུབས། །མ་སྤོངས་མ་སྤོངས་ཉོན་མོངས་ལས་མ་སྤོངས། །མ་ལེན་མ་ལེན་ཡང་དག་ཆོས་མ་ལེན། །མ་འཆིང་མ་འཆིང་རང་གི་
རྒྱད་མ་འཆིང་། །དེའང་རིག་པའི་ངོ་བོ་ལ་ཡོད་མེད་ཡིན་མིན་སོགས་སྤྲོས་པ་ཐམས་ཅད་དང་བྲལ་བ་གང་དུའང་མ་གྲུབ་པའི་ངོ་བོ་ལ་ལྟོས་ནས་
དགག་པའི་ཚིག་ཉིས་བརྩེགས་སུ་བརྗོད་པ་དེ་ནི་ཤིན་ཏུ་དོན་དང་ལྡན་པ་དང་དགོས་གལ་ཆེ་བ་ལ་འདི་འདྲ་སྦྱར་བ་ཡིན་ཏེ། སྡེབ་སྦྱོར་རིན་ཆེན་
357



ཁང་སར་བསྟན་པའི་དབང་ཕྱུག་གི་གསུང་འབུམ།
འབྱུང་གནས་ལས། །ཤིན་ཏུ་དོན་དང་ལྡན་པ་ལ། །ཚིག་གཅིག་ལན་གཉིས་བརྗོད་པར་བྱ། །ཞེས་པ་ལྟར་རོ། །དེས་ན་སྐབས་འདིར་གཟུང་བ་
དང་། འཛིན་པའི་ཆོས་གཉིས་སུ་གྱུར་བ་འགོག་པ་སྟེ། རིག་པའི་ངོ་བོ་ལ་བྱ་བའི་ཆོས་གཟུང་བ་དང༌། བྱེད་པའི་ཆོས་འཛིན་པ་གཉིས་མེད་པས་ན།།
# རྩོལ་བའི་བྱ་བ་དང་། སྒྲུབ་པར་བྱེད་པ་གཉིས་མ་བྱེད་མ་བྱེད་ཅེས་རིག་པ་རྩོལ་སྒྲུབ་ལས་འདས་པ་ལ་དགོངས་ནས་ནན་ཆེར་བརྗོད་པ་ཡིན། དེ་
ལྟར་སྣང་སྲིད་འཁོར་འདས་ཀྱི་ཆོས་ཐམས་ཅད་ཡེ་ནས་དབྱིངས་སུ་གྲོལ་ཟིན་པའི་ཕྱིར་ན། དེ་ལ་བླང་དོར་དང་དགག་སྒྲུབ་སོགས་ཀྱིས་འབད་པ་
རྩོལ་པ་ཇི་ལྟར་བྱས་ཀྱང་དོན་མེད་པ་ཡིན་པས་ན་མ་བྱེད་མ་བྱེད་ཅེས་གང་མ་བྱེད་ཟེར་ན། རྩོལ་ཞིང་སྒྲུབ་པར་མ་བྱེད། ཅིའི་ཕྱིར་ཞེ་ན་བརྩལ་



ཆོས་དབྱིངས་ བཞི་བརྒྱ་སོ་གཉིས་ མཛོད་འགྲེལ།
༄༅། །བར་བྱ་བའི་ཡུལ་དང་། རྩོལ་བས་སྒྲུབ་པར་བྱེད་པ་གཉིས་མེད་པར་རིག་པ་སྤྲོས་བྲལ་མཉམ་པ་ཉིད་ནི་བརྩལ་བྱ་རྩོལ་བྱེད་ལས་འདས་
པས་ཡེ་གྲོལ་ནམ་མཁའ་ལྟ་བུའོ། །མ་བལྟ་མ་བལྟ་གང་ལ་མ་ལྟ་ཟེར་ན་ཡིད་ཀྱི་ཆོས་ལ་མ་ལྟ་ཞིག ཅིའི་ཕྱིར་ན་རིག་པའི་ངོ་བོ་ལ་བལྟ་བྱ་ལྟ་བྱེད་
དང་བྲལ་བའི་ཡེ་གྲོལ་ཟང་ཀ་མར་འདུག་གོ །མ་སྒོམས་མ་སྒོམས་གང་ཞིག་མ་སྒོམས་ཤེ་ན། བློའི་ཆོས་མ་སྒོམས་ཤིག ཅིའི་ཕྱིར་ན་རིག་པའི་ངོ༌
བོ་བསྒོམ་བྱ་བློ་དང་བྲལ་བ་ཡིན་པས། བསྒོམ་བྱ་ཡུལ་དང་སྒོམ་བྱེད་ཡུལ་ཅན་གཉིས་ཀ་མེད་པར་ཡེ་གྲོལ་ཀ་དག་ཆོས་ཉིད་ཡིད་དཔྱོད་དང་བྲལ་
བའི་མཉམ་ཉིད་ལྷུན་རྫོགས་ཆེན་པོར་འདུག་གོ །མ་དཔྱད་མ་དཔྱད་གང་ལ་མ་དཔྱད་ཟེར་ན། སྣང་བ་ཡུལ་དང་འཛིན་པ་སེམས་ཀྱི་རྗེས་སུ་མ་



དཔྱད་ཅིག ཅིའི་ཕྱིར་ན་ཡུལ་སེམས་གཉིས་ཀ་ཡོད་མ་མྱོང་བར་ཡེ་ནས་རང་གྲོལ་རིག་པ་ཁྱབ་གདལ་ཀློང་ཡངས་ཆེན་པོའི་ངང་དུ་འཕོ་འགྱུར་
མེད་པའོ། །མ་སྒྲུབས་མ་སྒྲུབས་གང་ཞིག་མ་སྒྲུབས་ཟེར་ན། རེ་དོགས་ཅན་གྱི་འབྲས་བུ་མ་སྒྲུབས་ཤིག ཅིའི་ཕྱིར་ན་འབྲས་བུ་གདོད་ནས་མ་
བཅོས་རང་བྱུང་ལྷུན་གྲུབ་ཀྱི་ཚུལ་དུ་གྲུབ་ཟིན་པས། ད་ལྟ་རེ་དོགས་ཀྱི་དབང་གིས་འབྲས་བུ་ཐོབ་པ་ལ་རེ་བ་དང་། མི་ཐོབ་སྙམ་པའི་དོགས་པ་
མེད་པར་རང་བབས་ལྷུན་མཉམ་ཆེན་པོའི་ངང་དུ་ཞོག་ཅིག མ་སྤངས་མ་སྤངས་གང་མ་སྤངས་ཤེ་ན། ཉོན་མོངས་པའི་ལས་མ་སྤངས་ཤིག ཅིའི་
# ཕྱིར་ན་རིག་པའི་ངོ་བོ་ལ་ཉོན་མོངས་པ་དང་ལས་བཟང་ངན་སོགས་གདོད་མ་ནས་ཡོད་མ་མྱོང་བའི་ཡེ་གྲོལ་ཐིག་ལེ་ཉག་གཅིག་གི་ངང་ལས་ནམ་
རྒྱུ
རྒྱུ



ཆོས་དབྱིངས་ བཞི་བརྒྱ་སོ་གསུམ་ མཛོད་འགྲེལ།
༄༅། །ཡང་མི་འདའ་བ་ཉིད་དོ། །མ་ལེན་མ་ལེན་གང་མ་ལེན་ཞེ་ན། ཡང་དག་པར་འཛིན་པའི་ཆོས་མ་ལེན་ཅིག ཅིའི་ཕྱིར་ན་རིག་པའི་ངོ་བོ་ལ་
ཡང་དག་པའི་ཆོས་ཞེས་བྱ་བའི་དང་དུ་ལེན་བྱ་དང་། ལེན་བྱེད་ཀྱི་ཤེས་པ་ཞེས་ཡུལ་དང་ཡུལ་ཅན་གྱི་མཚན་མ་མེད་པར་ཡེ་གྲོལ་དག་མཉམ་ཆེན་
པོ་ལས་མ་འདས་པའོ། །མ་འཆིང་མ་འཆིང་གང་མ་འཆིང་ཞེ་ན། རང་གི་རྒྱུད་མ་འཆིང་ཞིག ཅིའི་ཕྱིར་ན་རིག་པའི་ངོ་བོ་ལ་འཆིང་བྱ་གཟུང་བ་ རྒྱུ
ཡུལ་དང་། འཆིང་བྱེད་འཛིན་པ་སེམས་ཞེས་བྱ་བ་གཉིས་ཡེ་ནས་ཡོད་མ་མྱོང་བར་ཡེ་གྲོལ་ཐིག་ལེ་ཉག་གཅིག་ཏུ་འདུག་གོ །དེས་ན་རང་ཤར་
ལས། ཡོད་དང་མེད་པའི་ཆོས་ལས་གྲོལ། །གཟུང་འཛིན་སེམས་ཀྱི་དྲི་མ་མེད། །ཅེས་སོ། །དེ་དག་གི་དབྱེ་བ་རྣམས་གྲངས་མང་དུ་མཆིས་ཀྱང་



ཁང་སར་བསྟན་པའི་དབང་ཕྱུག་གི་གསུང་འབུམ། །
འདིར་ཅུང་ཟད་དབྱེ་ན། སེངྒེ་རྩལ་རྫོགས་ལས། རྫོགས་ཆེན་རིག་པའི་ངོ་བོ་ལ། །འཁྲུལ་དང་མ་འཁྲུལ་མེད་པའོ། །སེམས་ཅན་བློ་ཡི་བསམ་པ་
རྣམས། །ཚིག་དང་ཡི་གེས་མི་མཚོན་ཏེ། །གདམས་ངག་སྙིང་པོ་གསུམ་ལ་ཐུག །ཅེས་རིག་པའི་ངོ་བོ་ལ་འཁྲུལ་དང་མ་འཁྲུལ་གང་ཡང་མེད་པའི་
གནད་རྣམས་ཚུར་བསྡུ་ན་མན་ངག་གི་སྙིང་པོ་གསུམ་ལ་ཐུག་སྟེ། མན་ངག་སྙིང་པོ་གསུམ་ནི་ངོ་བོ་རང་བཞིན་ཐུགས་རྗེ་གསུམ་ཡིན་ནོ། །ཡང་དེ་ སྒྱུ
ཉིད་ལས། རང་རིག་ཆོས་སྐུའི་སྣང་བ་ནི། །བལྟས་པས་མཐོང་བར་མི་འགྱུར་ཏེ། བཞག་ཐབས་ངོ་བོ་གསུམ་ལ་ཐུག །ཅེས་རིག་པའི་ངོ་བོ་བལྟ་བྱ་
# ལྟ་བྱེད་དང་བྲལ་བས་ན་བལྟས་པས་མི་མཐོང་ཡང་། མ་བལྟས་རང་སར་བཞག་པའི་བཞག་ཐབས་གསུམ་ལ་བརྟན་ནས་རྟོགས་དགོས། བཞག་།



ཆོས་དབྱིངས་
བཞི་བརྒྱ་སོ་བཞི་
༄༅། །ཐབས་གསུམ་ནི། རིག་པ་ཐུགས་རྗེའི་རྩལ་མ་འགགས་པར་ཕྱི་ཡུལ་དུ་སྣང་བ་གང་ཤར་ནའང་། ཤར་བའི་ཆ་དེ་བསྐྱུར་ལ་རིག་པ་རྗེན་
པའི་སྟེང་དུ་འཇོག་པ་ལ་ཕྱི་སྣང་བ་ཅོག་གཞག་དང་། ནང་སེམས་ཀྱི་སྟེང་དུ་རྣམ་པར་རྟོག་པ་དུག་གསུམ་དུག་ལྔ་སོགས་བཟང་ངན་གྱི་རྟོག་པ་གང་
ཤར་ཡང་ཤར་བའི་ཆ་དེ་བསྐྱུར་ལ་རིག་ཆ་རྗེན་པའི་སྟེང་དུ་མ་བཅོས་རང་སར་ཅོག་གཞག་བྱེད་པ་ལ་ནང་འགྱུ་བ་ཅོག་གཞག་ཟེར། རང་རིག་རང་
ཤེས་ཀྱི་རིག་ཆ་རྗེན་པ་དེ་ལྷང་ལ་བུད་ཅིང་དེ་ཉིད་རྩལ་དུ་བཏོན་ན་བར་མཚམས་ཕྱི་ནང་མེད་པར་རིག་པ་ཆོས་ཉིད་གཅིག་ཏུ་འཆར་བ་དེ་གསང་
བ་རིག་པ་ཅོག་གཞག་ཡིན་ནོ། །དེ་བཞིན་དུ་རྫོགས་པ་ཆེན་པོའི་སྤྱོད་པའི་གནད་ནི། སེངྒེ་རྩལ་རྫོགས་ལས། རྫོགས་ཆེན་འགག་མེད་སྤྱོད་པ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཉིད། །བྱས་པས་འབྱུང་བར་མི་འགྱུར་ཏེ། ཆགས་མེད་རང་གྲོལ་གསུམ་ལ་ཐུག །ཅེས་རྫོགས་པ་ཆེན་པོའི་འགག་མེད་རང་གྲོལ་གྱི་སྤྱོད་པ་དེ། |
བྱས་པས་འབྱུང་བར་མི་འགྱུར་བས་ན་བྱར་མེད་ཀྱི་སྤྱོད་པ་ཆགས་མེད་རང་གྲོལ་གྱི་གནད་གསུམ་དང་ལྡན་དགོས། དེ་ནི་སྣང་བ་གང་ཤར་སྤང་
བླང་མི་བྱེད་པར་རིག་པའི་ངོ་བོར་ཅེར་གྱིས་བཞག་པས་རང་སར་གྲོལ་བ་ལ་སྣང་བ་ཅེར་གྲོལ་དང་། རྣམ་རྟོག་གང་འགྱུའང་སྦྲུལ་མདུད་རང་ཞིག་ སྦྱོ
ཏུ་འགྲོ་བ་བཞིན་རང་ཡལ་དུ་འགྲོ་བ་ལ་འགྱུ་བ་རང་གྲོལ་དང༌། རིག་པ་ནི་ཡེ་ནས་མ་བཅོས་པར་གྲོལ་ཟིན་པས་ན་རིག་པ་ཡེ་གྲོལ་ལོ། །དེ་
# བཞིན་རྫོགས་ཆེན་དོན་ལ་གོམས་པའི་གནད་ནི། སེངྒེ་རྩལ་རྫོགས་ལས། རྫོགས་ཆེན་གོམས་པ་ཡེ་ཡོད་ཉིད། །བསྒོམས་པས་བྱུང་བ་མ་ཡིན་ནོ། །



ཆོས་དབྱིངས་
བཞི་བརྒྱ་སོ་ལྔ་
༄༅། །འགྱུ་མེད་བསམ་བྲལ་བཞི་ལ་ཐུག །ཅེས་རྫོགས་ཆེན་དོན་ལ་གོམས་པར་བྱེད་པའི་ཐབས་ལ་ཡེ་ཡོད་ཅིག་ཆོད་ཀྱི་གོམས་པ་བཞི་དགོས།
དེ་ནི་ཕྱི་སྣང་བ་ལ་མི་འཛིན། ནང་ཤེས་པ་མི་འགྱུ། གསང་བ་རིག་པ་ལ་མི་ཞེན། དེ་ཁོ་ན་ཉིད་ཀྱི་ངང་ལས་ནམ་ཡང་མི་འདའ་བ་དེའོ། །ཡང་
རྫོགས་ཆེན་གྱི་དོན་རྟོགས་པའི་གནད་ནི། སེངྒེ་རྩལ་རྫོགས་ལས། རྫོགས་ཆེན་དོན་གཉིས་རྟོགས་དཀའ་བས། །མཚོན་པའི་ཚིག་གིས་མི་རྙེད་
དེ། །གདམས་ངག་གསང་བཅུད་གཉིས་ལ་ཐུག །ཅེས་རྟོག་པ་རང་གསལ་དུ་གཟུང་བའི་གདམས་ངག་གསང་བཅུད་གཉིས་ནི། གནས་པའི་དུས་
# ན་རིག་པ་ཟང་ཐལ་ལེ་བ་དེ་ངོས་ཟིན་པ་དང་། འགྱུ་བའི་དུས་ནའང་རིག་པ་ཟང་ཐལ་ལེ་བ་དེ་ངོས་ཟིན་པ་གཉིས་སོ། །དེ་བཞིན་རྫོགས་ཆེན་རིག་
365
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
པ་སྐྱེལ་ས་ཆེན་པོའི་གནད་ནི། སེངྒེ་རྩལ་རྫོགས་ལས། རྫོགས་ཆེན་རིག་པ་རྟོག་མེད་ཉིད། བསྒོམས་པས་རྟོག་པར་མི་འགྱུར་ཏེ། །སྐྱེལ་ས་ཆེན་
པོ་གཅིག་ལ་ཐུག །ཅེས་རིག་པ་རང་བབས་རྟོག་མེད་ཀྱི་སྐྱེལ་ས་གཅིག་པུ་ནི་ཁྲེགས་ཆོད་སྐབས་ཀྱི་རང་བྱུང་རིག་པ་རྗེན་པ་ཟང་ཀ་མ་དེ་ཡིན་ནོ། །
རིག་པའི་གནས་ལུགས་ཟབ་མོའི་དོན་ངེས་པའི་གནད་ནི། ཡང་དེ་ཉིད་ལས། རྫོགས་ཆེན་རང་བྱུང་ཡེ་ཤེས་ཉིད། །བསྒྲུབ་པས་འགྲུབ་པར་མི་
འགྱུར་ཏེ། །ངེས་པའི་སྙིང་པོ་གཉིས་ལ་ཐུག །ཅེས་རིག་པ་ལྷུན་གྲུབ་ཏུ་ངེས་པའི་སྙིང་པོ་གཉིས་ནི། ངོ་བོ་ཀ་དག་ལ་རང་བཞིན་ལྷུན་གྲུབ་ཏུ་གནས་
པར་ངེས་པའི་སྙིང་པོ་འདི་གཉིས་ཀྱིས་རྟག་ཆད་གཉིས་ཀྱི་མཐའ་ལས་འདས་པའི་རིག་པ་ཟང་ཐལ་རྗེན་པར་ངེས་པ་དེ་སྟོན་ཏོ། །རྫོགས་ཆེན་



ཆོས་དབྱིངས་
བཞི་བརྒྱ་སོ་དྲུག་
༄༅། །འབྲས་བུའི་གནད་ནི། ཡང་དེ་ཉིད་ལས། རྫོགས་ཆེན་འབྲས་བུ་ཅིག་ཆོད་ཉིད། །སྐྱེད་པས་རྫོགས་པར་མི་འགྱུར་ཏེ། །ཆགས་བྲལ་མན་
ངག་གསུམ་ལ་ཐུག །ཅེས་འབྲས་བུ་ཆགས་བྲལ་ལྷུན་གྲུབ་ཀྱི་མན་ངག་གསུམ་ནི་རིག་པའི་ངོ་བོ་སྟོང་པ་ནམ་མཁའ་ལྟ་བུ། རང་བཞིན་རང་གསལ་
བའི་གསལ་ཆ་དང་ལྡན་པ། ཐུགས་རྗེ་འགག་པ་མེད་པར་འཆར་བ་གསུམ་ཡོད། རྫོགས་པ་ཆེན་པོ་རྣལ་འབྱོར་བའི་དུག་ལྔའི་རྟོག་པ་གང་ཤར་
ཐུག་ཕྲད་དུ་གྲོལ་བའི་གནད་ལྔ་ནི། སེངྒེ་རྩལ་རྫོགས་ལས། རྫོགས་ཆེན་སྣང་བ་ཐུག་ཕྲད་ཉིད། །གཟུང་བས་ཟིན་པར་མི་འགྱུར་ཏེ། །རྣམ་དག་ངོ་
བོ་ལྔ་ལ་ཐུག །ཅེས་ཉོན་མོངས་པ་དུག་ལྔའི་རྟོག་པས་ཡུལ་ལྔ་ལ་ཐུག་ཕྲད་བྱེད་ཚེ་རྟོག་པ་ཡུལ་ཕྱིར་འབྲང་ན་ཐ་མལ་བ་ལྟར་ལས་བསགས་ནས་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ངན་འགྲོར་སྐྱེ་བས་ན། དུག་ལྔའི་རྟོག་པ་ལྔས་རང་གི་ཡུལ་ལ་ཐུག་ཕྲད་བྱེད་པའི་བར་ལ་རིག་པ་ཟང་ཀ་མ་རྗེན་པར་ཤར་ན་དུག་ལྔ་ཡེ་ཤེས་ལྔ་རུ་
གྲོལ་བས་ན་ཐུག་ཕྲད་རང་སར་གྲོལ་བའི་གནད་ལྔ་ཞེས་བྱའོ། །དེ་བཞིན་དུ་སྟོང་གསལ་དགོངས་པའི་དྭངས་དྲུག་ནི། སེངྒེ་རྩལ་རྫོགས་ལས།
རྫོགས་ཆེན་རྟོག་མེད་གསལ་གདངས་ཉིད། །ཆགས་པས་དོན་དམ་མི་རྟོགས་ཏེ། །ཡིན་པ་རྣམ་པ་དྲུག་ལ་ཐུག །ཅེས་རྫོགས་ཆེན་རྟོག་མེད་གསལ་
དྭངས་ཀྱི་རིག་པ་ཤར་བ་ན། དེ་ལ་ཆགས་ཤིང་ཞེན་ན་དོན་དམ་པའི་གནས་ལུགས་མི་རྟོགས་པས་ན་འདིའི་གནད་ནི་སྟོང་གསལ་དགོངས་པའི་
དྭངས་དྲུག་གམ་ཡིན་པ་རྣམ་པ་དྲུག་དང་ལྡན་པ་གལ་ཆེ། དེ་ནི་ཡེ་སྟོང་ཡིན་པས་སྤྲོ་བསྡུ་མེད་པ། རང་སྟོང་ཡིན་པས་རང་སར་བཞག་པ། གསལ་



ཆོས་དབྱིངས་ བཞི་བརྒྱ་སོ་བདུན་ མཛོད་འགྲེལ།
༄༅། །སྟོང་ཡིན་པས་ཡུལ་སྣང་མི་དགག་པ། ངོ་སྟོང་ཡིན་པས་ངང་ལས་མི་གཡོ་བ། ཡོད་སྟོང་ཡིན་པས་དངོས་པོ་དང་མཚན་མར་མི་འཛིན་པ།
མེད་སྟོང་ཡིན་པས་རིག་པ་དྭངས་གསལ་མ་འགགས་པར་འཇོག་པ་སྟེ་འདི་དྲུག་གི་གནད་དང་ལྡན་པ་གལ་ཆེའོ། །དེ་བཞིན་དུ་མཐར་ཐུག་ཆོས་
ཟད་ལ་སྐྱེལ་ས་བརྒྱད་ནི། སེངྒེ་རྩལ་རྫོགས་ལས། རྫོགས་ཆེན་རྣམ་པ་གཞི་རྫོགས་ཉིད། །དཔྱད་པས་མཐའ་ལ་མི་སྐྱེལ་ཏེ། །འཛིན་མེད་རྣམ་པ་
བརྒྱད་ལ་ཐུག །ཅེས་རྫོགས་པ་ཆེན་པོའི་གཞི་ལམ་འབྲས་བུའི་རྣམ་པ་ཐམས་ཅད་གཞི་ཀ་དག་ཆོས་ཟད་ཆེན་པོའི་ཀློང་དུ་རྫོགས་པའི་དོན་ཏེ། ད་
ལྟ་ཡིད་དཔྱོད་ཀྱི་དཔྱད་པས་མཐའ་ལ་མི་སྐྱེལ་བས་ན། འཛིན་མེད་རྣམ་པ་བརྒྱད་ཀྱི་དོན་གནད་རྟོགས་དགོས་པས་ན། དེ་ནི་ཡོད་པ་དང༌། མེད་།



ཁང་སར་བསྟན་པའི་དབང་ཕྱུག་གི་གསུང་འབུམ། །
པ་དང་། སྣང་བ་དང༌། སྟོང་པ་དང༌། འཁོར་བ་དང་། འདས་པ་དང༌། བཅིང་པ་དང༌། གྲོལ་བ་དང་བརྒྱད་ཀྱིས་འཛིན་པ་མེད་པས་མཐའ་གྲོལ་
ཀློང་ཡངས་ཆེན་པོ་ཆོས་ཟད་མིང་མེད་ཀྱི་ཀ་དག་ལ་སྐྱེལ་བའོ། །དེ་བཞིན་དུ་རྫོགས་པ་ཆེན་པོའི་རང་ལུགས་ལ་སྣང་བ་ཐམས་ཅད་དཀྱིལ་འཁོར་
གསུམ་དུ་རྟོགས་ནས་སྤང་བླང་མེད་པ་ནི། སེངྒེ་རྩལ་རྫོགས་ལས། རྫོགས་ཆེན་འགྱུར་མེད་ལམ་ལྔ་ཉིད། །སྦྱང་བས་ཕྱིན་པར་མི་འགྱུར་ཏེ། །
དཀྱིལ་འཁོར་རྣམ་པ་གསུམ་ལ་ཐུག །ཅེས་རྫོགས་པ་ཆེན་པོའི་འགྱུར་མེད་ལམ་ལྔ་དེ་རིག་པའི་ངོ་བོར་ཡེ་ནས་ཅིག་ཆར་དུ་རྫོགས་པ་དེ། ད་ལྟ་
རྩོལ་སྒྲུབ་ལ་བརྟེན་ནས་སྦྱང་བས་ཕྱིན་མི་ནུས་པས་ན། སྣང་བ་ཐམས་ཅད་དཀྱིལ་འཁོར་རྣམ་པ་གསུམ་དུ་རྟོགས་པ་ལ་ཐུག་ཡོད་དེ། དེ་ནི་སྣང་



ཆོས་དབྱིངས་ བཞི་བརྒྱ་སོ་བརྒྱད་ མཛོད་འགྲེལ།
༄༅། །བ་སྐྱ། གྲག་པ་གསུང་། དྲན་རིག་ཐུགས་ཀྱི་དཀྱིལ་འཁོར་དུ་རྟོགས་ནས་གང་ཤར་ཡང་སྤང་བླང་མེད་པར་རིག་པ་གཅིག་ལས་མི་འདའ་
བ་དེའོ། །རྫོགས་པ་ཆེན་པོའི་དབང་པོ་རབ་འབྲིང་ཐ་མ་གསུམ་ལ་ངོ་སྤྲོད་ཀྱི་ཐབས་ཉི་ཤུ་རྩ་གཅིག་ནི། སེངྒེ་རྩལ་རྫོགས་ལས། རྫོགས་ཆེན་
འབྲས་བུ་རང་སངས་ཉིད། །བསྒྲུབས་པས་ཐོབ་པར་མི་འགྱུར་ཏེ། །ཉི་ཤུ་རྩ་གཅིག་ཐབས་ལ་ཐུག །ཅེས་དང་ངོ་སྤྲོད་སྤྲས་པའི་རྒྱུད་ལས། ཉི་ཤུ་རྩ་
གཅིག་བློ་རིམ་བཞིན། །འོད་དང་ཡེ་ཤེས་ཉིད་ལ་ནི། །ངོ་སྤྲོད་རྣམ་པ་བདུན་དག་གིས། །བློ་ཆུང་རྣམ་པ་བདུན་རྣམས་གྲོལ། །སྐུ་དང་ཐིག་ལེ་ཉིད་
ལ་ཡང་། །ངོ་སྤྲོད་ཉིད་ནི་རྣམ་བདུན་ཀྱིས། །འབྲིང་བོ་བདུན་པོའི་དོན་དུའོ། །རིག་པ་དང་ནི་དབྱིངས་ལ་བདུན། །ཆེན་པོ་རྣམས་ཀྱི་དོན་དུ་འོ། །



ཁང་སར་བསྟན་པའི་དབང་ཕྱུག་གི་གསུང་འབུམ། །
ཞེས་འོད་དང་ཡེ་ཤེས་ལ་བརྟེན་ནས་ངོ་སྤྲད་ཐབས་བདུན་དེ་བློ་ཆུང་གི་གང་ཟག་རྣམས་ལ་ངོ་སྤྲད་ཐབས་དང་། སྐུ་དང་ཐིག་ལེ་ལ་བརྟེན་ནས་ངོ་
སྤྱད་ཐབས་བདུན་གསུངས་པ་དེ་དབང་པོ་འབྲིང་གི་གང་ཟག་རྣམས་ལ་ངོ་སྤྱད་ཐབས་དང༌། རིག་པ་དང་དབྱིངས་ལ་བརྟེན་ནས་ངོ་སྤྲད་ཐབས་
བདུན་གསུངས་པ་དེ་དབང་པོ་རབ་རྣམས་ལ་ངོ་སྤྲད་ཐབས་ཏེ། མདོར་ན་ངོ་སྤྲོད་ཉེར་གཅིག་གསུངས་པ་དེ་དག་ཞིབ་མོར་གཞན་ནས་ཤེས་པར་
བྱའོ། །དེ་ནས་ཟིལ་གནོན་གསུམ་ནི། སེངྒེ་རྩལ་རྫོགས་ལས། རྫོགས་ཆེན་གསང་སྔགས་ངོ་བོ་ཉིད། །མཆོད་པའི་དངོས་གྲུབ་མི་འབྱུང་སྟེ། །ཟིལ་
ཎྞཾ གནོན་རྣམ་པ་གསུམ་ལ་ཐུག །ཅེས་སྣང་བ་ཟིལ་གནོན་སྒྱུ་མའི་དཔེ་བརྒྱད། ཤེས་པ་ཟིལ་གནོན་རང་ཡལ་རྗེས་མེད་བར་སྣང་གི་བསེར་བུ། རིག་



ཆོས་དབྱིངས་
བཞི་བརྒྱ་སོ་དགུ་ མཛོད་འགྲེལ།
༄༅། །པ་ཟིལ་གནོན་ཟང་ཐལ་སྟོང་པ་ནམ་མཁའ་ལྟ་བུའོ། །སྙིང་པོ་གསུམ་ནི། དེ་ཉིད་ལས། རྫོགས་ཆེན་སྟོང་ཉིད་ཡེ་ཤེས་ཉིད། །བསམ་པས་
རང་རིག་མི་མཐོང་སྟེ། །བསྟན་པའི་སྙིང་པོ་གསུམ་ལ་ཐུག །ཅེས་ཡེ་གྲོལ་རྗེན་པའི་སྙིང་པོ་སྟོང་པ། རང་གྲོལ་རྗེན་པའི་སྙིང་པོ་གསལ་བ། གནས་
གྲོལ་རྗེན་པའི་སྙིང་པོ་འགག་མེད་དོ། །སྣང་བ་གསུམ་ནི། དེ་ཉིད་ལས། རྫོགས་ཆེན་རང་འོད་གསལ་བ་ཉིད། །སྤྱད་པས་མཐོང་བར་མི་འགྱུར་
ཏེ། །དོན་གྱི་སྣང་བ་གསུམ་ལ་ཐུག །ཅེས་རིག་པ་རང་གི་གདངས་ཀྱི་སྣང་བ་འོད་ལྔ། རིག་པའི་སྣང་བ་དྭངས་གསལ་གྱི་རྣམ་པ་ཅན། གཤིས་ཀྱི་
སྣང་བ་ཆོས་ཟད་འཛིན་པ་ཐམས་ཅད་ལས་འདས་པའོ། །དེ་བཞིན་དུ་ལམ་ལྔ་དེ་ལྷུན་གྲུབ་སྣང་བ་བཞི་དང་འབྲེལ་དེ་འདིར་ཁྲེགས་ཆོད་སྐབས་གོ་



ཁང་སར་བསྟན་པའི་དབང་ཕྱུག་གི་གསུང་འབུམ། །
ལྡོག་བྱས་ནས་ཡེ་ཤེས་ལྔའི་སྣང་བ་མཚོན་པ་ནི། རིག་པ་ཆོས་དབྱིངས་ཡེ་ཤེས་ཀྱི་ལམ་སྤྲོས་བྲལ་ཟང་ཀ་མའི་རང་ངོ་མངོན་སུམ་དུ་རྟོགས་ནས་
མཐར་ཐུག་གི་རྟོགས་བྱ་དོན་གྱི་ཆོས་ཉིད་མངོན་དུ་གྱུར་བ་དེ་ཆོས་ཉིད་ཟད་པའི་སྣང་བ་དང༌། དེ་ལས་གོམས་པས་རིག་པ་ཅིར་ཡང་འཆར་རུང་
བའི་མེ་ལོང་ཡེ་ཤེས་ཀྱི་ལམ་རྒྱ་ཆད་ཕྱོགས་ལྷུང་དང་བྲལ་བའི་རང་རིག་དྭངས་གསལ་ཆེན་པོའི་ངང་ལས་མི་འདའ་བའི་ཚད་ལ་སླེབས་པ་ན་རིག་ རྒྱུ
པ་ཚད་ཕེབས་ཀྱི་སྣང་བ་དང༌། དེ་ལ་གོམས་པས་འཁོར་འདས་མཉམ་པ་ཉིད་དུ་རྟོགས་པས་མཉམ་ཉིད་ཡེ་ཤེས་ཀྱི་ལམ་ཉམས་ཀྱི་སྣང་བ་གོང་
# ནས་གོང་དུ་འཕེལ་བས་ན་ཉམས་གོང་འཕེལ་གྱི་སྣང་བ་དང་། དེ་ལ་གོམས་པས་ཉམས་ལ་འཛིན་ཞེན་གྱི་མཐའ་ཐམས་ཅད་དང་བྲལ་ཏེ་རང་སྣང་



ཆོས་དབྱིངས་ བཞི་བརྒྱ་བཞི་བཅུ་ མཛོད་འགྲེལ།
༄༅། །སོ་སོར་རྟོག་པའི་ཡེ་ཤེས་ཀྱི་ལམ་སྐུ་དང་ཡེ་ཤེས་ཀྱི་འཆར་སྒོ་གོ་མ་འགགས་པའི་འབྲས་བུའི་ཆོས་མཐར་ཐུག་མངོན་དུ་གྱུར་བ་དེ་ཆོས་
ཉིད་མངོན་སུམ་གྱི་སྣང་བ་ཞེས་བརྗོད་དོ། །ཁྲེགས་ཆོད་སྐབས་སྣང་བཞི་ཐོད་རྒལ་ལས་གོ་ལྡོག་པ་ནི། བི་མ་ལས། དེ་དག་ཡང་ནི་ལྡོག་པ་ཡིས། །
རང་རིག་ཐོག་མའི་གཞི་ལ་སྐྱེལ། །ཞེས་སོ། ། ༈ བརྒྱད་པ་ད་ནི་རྟོགས་པའི་དུས་ངེས་པས་ཆོས་ཟད་མིང་མེད་ཆེན་པོར་ཕུབ་གྲུབ་པ་ཕུབ་གྲུབ་པ་ནི་ཕུ་ |
པའི ཐག་ཆོད་པའི་དོན། མཆན། ནི། ཐམས་ཅད་ཕྱམ་ལོག་གང་ལའང་ཡུལ་མེད་པས། །ཁྲིགས་དང་ཆོས་མེད་དམིགས་གཏད་ངོས་གཟུང་མེད། །གཞི་ལོག་
ལམ་ལོག་འབྲས་བུའི་ཆོས་ལོག་པས། །ལེགས་ཉེས་ཤོར་གོད་རྡུལ་ཙམ་དམིགས་སུ་མེད། །ཕྱམ་ཕྱམ་ཕྱང་ཆད་ཡེ་ཆད་སྣང་སྲིད་ཆད། །འཁོར་



ཁང་སར་བསྟན་པའི་དབང་ཕྱུག་གི་གསུང་འབུམ།
འདས་རུ་ལོག་དབྱིངས་ཀྱི་སོ་ན་མེད། །གང་ཡིན་ཅི་ཡིན་འདི་ཡིན་གཏད་སོ་མེད། །ཁྱེད་ཅག་ཅི་བྱ་ང་ནི་གང་ན་འདུག །སྔར་ཤུལ་ད་མེད་འདི་ལ་
སུས་ཅི་བྱ། །ཧ་ཧ་འདི་འདྲ་མཚར་ཆེ་དགོད་རེ་བྲོ། །དེའང་ཆོས་ཟད་བློ་འདས་ཆེན་པོའི་ས་ལ་འཁྱོལ་བའི་རྣལ་འབྱོར་བའི་སྣང་ངོར། སྣང་སྲིད་
སྣོད་བཅུད་སོགས་གང་སྣང་གི་ཆོས་ཐམས་ཅད་བདེན་མེད་མངོན་སུམ་དུ་རྟོགས་པས་ན་བདེན་ཞེན་གྱི་སྣང་བ་ཐམས་ཅད་ཕྱམ་གཅིག་ཏུ་ལོག་སྟེ་
ཚོགས་དྲུག་གི་སྣང་བ་གང་ལའང་དམིགས་གཏད་འཛིན་ཞེན་སྐྱེ་བའི་ཡུལ་མེད་པས་ནམ་མཁའ་གཡའ་དག་པ་ལྟར་ཀ་དག་ཀློང་ཆེན་གྱི་དགོངས་
# པའི་ངང་ལས་འཕོ་འགྱུར་མེད་པ་ཞིག་འོང་ངོ༌། །དེའི་ཚེ་ན་དགེ་སྡིག་བཟང་ངན་སྤོང་ལེན་རྩོལ་བསྒྲུབ་ཀྱི་ཁྲིགས་ ཁྲིགས་ཞེས་པ་གྲ་སྒྲིག་གི་དོན་སྟེ་འགྲོ་རྒྱུ་



ཆོས་དབྱིངས་ བཞི་བརྒྱ་ཞེ་གཅིག་
༄༅། །ཁྲིགས་ཁྲིགས་བྱས་ཡོད་ལྟ་བུ། མཆན། མེད་པ་དང༌། ཞེ་འདོད་དང་བསྒྲུབ་བྱའི་ཆོས་གང་ཡང་མེད། དམིགས་པ་དང་གཏད་སོ་ཐམས་ཅད་རིག་པ་ཀ་
དག་གི་དབྱིངས་སུ་དེངས་བས་ན་གང་ཡང་ངོས་བཟུང་དུ་མེད་པའི་ཟང་མ་ཐལ་དུ་འདུག བློས་བྱས་བཅོས་མ་ལ་བརྟེན་ནས་མཐའ་བྲལ་གྱི་ལྟ་བ་
ཞེས་བློ་ཕུག་ཏུ་གདེང་འཆའ་བའམ་ཡིད་ལ་བརྣག་རྒྱུའི་གཞི་དེ་ལས་ལོག་སྟེ། དམིགས་གཏད་མེད་པ་མཐའ་བྲལ་གྱི་རིག་པ་མཚོན་བརྗོད་ཀྱི་ཡུལ་
ལས་འདས་པ་དེ་མངོན་དུ་གྱུར། སེམས་འཛིན་ཅན་གྱི་ཞི་གནས་དང་། མཐར་འཛིན་ཅན་གྱི་སྒོམ་པ་སོགས་སྤྲོས་པ་ཅན་གྱི་ལམ་ལས་རུ་ལོག་སྟེ་
ཆོས་ཉིད་རང་བྱུང་གི་ཡེ་ཤེས་སྤྲོས་བྲལ་མཉམ་པ་ཉིད་ཀྱི་དགོངས་པ་རྗེན་ལ་བུད། རེ་དོགས་གཉིས་འཛིན་ཅན་གྱི་འབྲས་བུའི་ཆོས་ཞེས་བསྒྲུབ་བྱ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
# གང་ཡང་མེད་པས་ན་འབྲས་བུའི་ཆོས་ལོག་ཏེ་འབྲས་བུ་སྐུ་བཞི་ཡེ་ཤེས་ལྔ་སོགས་རིག་པ་རང་མལ་དུ་བཞུགས་པ་མངོན་དུ་གྱུར་ཏེ་བློ་བདེ་ཁོང་
ནས་ཤར། བཟང་ངན་ལེགས་ཉེས་ཀྱི་འཛིན་པ་བོར་བས་ན། གོལ་ས་དང་། ཤོར་ས་ནོར་ས་དང་། གོད་ཀ་ཉེས་པ་སོགས་ཀྱི་འཕྲང་ལས་ཐར་ཏེ་
འབྲས་བུ་ལ་རེ་དོགས་བྱེད་པ་རྡུལ་ཆ་ཙམ་ཡང་དམིགས་སུ་མེད་པར་ཀ་དག་དོན་གྱི་འབྲས་བུ་མངོན་དུ་གྱུར། སྣང་བ་ཡུལ་དང་ཤེས་པ་ཡུལ་ཅན་
གཉིས་སོ་སོར་དབྱེར་མེད་པར་ཕྱམ་ཕྱམ་མཉམ་པ་ཆེན་པོར་གོ་གདལ། ཆོས་ཐམས་ཅད་རིག་པ་སང་སེང་བདེན་མེད་གཅིག་གི་ཀློང་དུ་རོ་གཅིག་
# ཏུ་བྱང་ཆད། འཁྲུལ་སྣང་ཐམས་ཅད་ཡེ་ནས་ཡོད་མ་མྱོང་པས་ཡེ་ཆད་ཆོས་ཐམས་ཅད་ཡེ་ནས་མེད་པའི་གཏིང་དཔོག་སྟེ་མེད་པ་གསལ་སྣང་ཟ་ཟི་
378



ཆོས་དབྱིངས་ བཞི་བརྒྱ་ཞེ་གཉིས་ མཛོད་འགྲེལ།
༄༅། །བན་བུན་མིག་འཁྲུལ་ལྟ་བུ་ལས་མེད་པར་ཐག་ཆོད་པས་ན་སྣང་སྲིད་ཆད། འཁོར་འདས་ཀྱི་སྣང་བ་ཐམས་ཅད་རིག་པ་ཆོས་ཀྱི་དབྱིངས་
སུ་རུ་ལོག་ནས་ཆོས་དབྱིངས་ཁྱབ་གདལ་མཉམ་པ་ཉིད་གཅིག་ཏུ་གྱུར། དེས་ན་ཐམས་ཅད་རིག་པ་ཆོས་དབྱིངས་ཀྱི་ངང་ཟང་ཐལ་ལས་གཞན་
པའི་ཆོས་ཤིག་མི་འདུག་གོ་སྙམ་པའི་རྟོག་པ་དེའང་སོ་ན་མེད་པའམ་གང་ནའང་མེད་པའི་གཞི་མེད་རྩ་བྲལ་ཉིད་དོ། །གང་ཡིན་དང་ཅི་ཡིན་འདི་
ཡིན་གཏད་སོ་དང་ངོས་བཟུང་མེད་པའི་གཏད་མེད་རྒྱ་ཡན་ཆེན་པོ་རིག་པ་ཁྱབ་གདལ་ཀློང་ཆེན་ཡངས་པའི་འཁོར་ཡུག་ལས་མ་འདས་པ་ཡིན། །
ཕྱི་སྣང་བ་ལ་གཟུང་བའི་ཡུལ་མེད་པས་ཕྱི་སྟོང་པ། ནང་ཤེས་པ་ལ་འཛིན་པའི་སེམས་མེད་པས་ནང་སྟོང་པར་རྟོགས་པ། ཁྱེད་ཅག་ལ་སོགས་པའི་
བྱེ་བྱ



ཁང་སར་བསྟན་པའི་དབང་ཕྱུག་གི་གསུང་འབུམ། |
བདག་ལས་ཐ་དད་དུ་སྣང་བ་ཐམས་ཅད་བདག་སྣང་གཅིག་གི་སྣང་བ་ལས་མེད་པར་ཐག་ཆོད་པས། མེད་སྣང་སྟོང་པའི་རང་གཟུགས་རང་ལ་སྣང་།
བ་འདི་དག་ཉམས་མཚར་ལྟད་མོ་བལྟ་བ་ལྟ་བུ་ལས་གཞན་ཅི་ཞིག་བྱེད། བྱ་བ་དང་བྱེད་པའི་ཆོས་ཐམས་ཅད་རྨི་ལམ་རྨི་ལམ་དུ་ངོས་ཟིན་པ་ལྟ་
བུའི་ཞེན་འཛིན་མེད་པར་ཉམས་དགའ་བའི་གནས་སོ། །ནང་བདེན་འཛིན་སེམས་ཀྱི་རྟོད་ཕུར་ཐོན་པས་ན། ང་དང་བདག་ཏུ་འཛིན་པའི་ཐག་པ་
གྲོལ་ཏེ། རིག་པ་ཟང་ཐལ་གྱི་རྟ་ཕོ་དེ་བཙལ་ཀྱང་མི་རྙེད་པས་ང་རང་ནི་གང་དུ་འདུག་ཅེས་ང་རང་ཟེར་བའི་ང་མི་རྙེད་པ་དང་། ངའི་འདུག་ས་དང་
# འདུག་གནས་ཀྱང་གཞི་རྩ་བྲལ་བས་ཟང་ཀ་མ་བྱ་སངས་སྟོང་ཡལ་དུ་འདུག་གོ །དེ་སྔ་ཡན་ལ་རང་གསལ་རྗེན་པའི་ཆོས་སྐུ་ཞེས་རང་ངོ་སྐྱོང་རྒྱུའི་
380



ཆོས་དབྱིངས་ བཞི་བརྒྱ་ཞེ་གསུམ་ མཛོད་འགྲེལ།
༄༅། །མཚར་པོ་ཞིག་ཡོད་པ་དེ། ད་ལྟ་བོར་ནས་གར་སོང་ཆ་མེད། དེ་ཡིན་འདི་མིན་ཞེས་པའི་ཁས་ལེན་དང་གནས་ལུགས་ཆོས་ཉིད་ཀྱི་རིག་པ་
ལ་བལྟ་བའི་ཤེས་པ་དེའང་བོར་ཏེ་སྔར་ཤུལ་ཆོས་ཉིད་ཀྱི་རང་མལ་ན་ད་ལྟ་ཅི་ཡང་མེད་པ་འདི་ལ་སུས་ཅི་ཞིག་བྱ་སྟེ། ཕྱི་སྣང་བ་ལ་བལྟས་པས་
ཟང་མ་ཐལ། སང་མ་སེང་། འལ་མ་འོལ། ཡལ་མ་ཡོལ། ར་མ་རེ་སྟེ་ཡིན་མིན་ཕྱོགས་རིས་མི་འདུག ནང་རང་རིག་ཤེས་པ་རང་མལ་ལ་བལྟས་
པས་ཕྱ་སངས་སྟོང་ཡལ། རིས་མེད། རྟོག་སངས། རྗེས་མེད། ཕྱལ་བ། སྟོང་པའི་རང་བཞིན་ཅི་ཡང་མེད། ཧ་ཧྭ་ཆོས་ཉིད་ཉམས་ཀྱིས་འུར་བའི་
སྐབས་འདི་འདྲ་བར་འདུག་པ་མཚར་རེ་ཆེ། དགོད་རེ་བྲོ་བའི་གནས་སོ་ཞེས་རྡོ་རྗེའི་གད་མོ་ཆེན་པོ་བཅུ་གཉིས་འགྲེལ་བའི་ནང་དུ་གསལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
༈ དགུ་བ་འདིའི་དུས་ན་རྟོག་པ་རྒྱ་གྲོལ་དུ་ཤར་བས་ཆོས་ཉིད་རང་སྣང་གི་རོལ་བར་ལྷུན་གྱིས་གྲུབ་པ་ནི། སྣང་སྲིད་སྣོད་བཅུད་འཁྲུལ་པ་རུ་
ལོག་པས། །ཉིན་མཚན་ཡེ་སངས་རང་སངས་ནམ་མཁར་སངས། །ཞག་དང་ཚེས་སངས་ལོ་ཟླ་བསྐལ་པ་སངས། །གཅིག་སངས་ཀུན་སངས་ཆོས་
དང་ཆོས་མིན་སངས། །འཁོར་འདས་འཁྲུལ་གཞི་གདོད་མའི་དབྱིངས་སུ་སངས། །དབྱིངས་ཞེས་ཐ་སྙད་བློ་ཡི་ཆོས་སངས་པས། །གང་སྒྲུབ་ཅི་སྒྱུ
འབད་ད་ནི་ཅི་ཞིག་གཉེར། །འདོད་བློའི་འཁྲིས་ཟད་ནམ་མཁའ་ཡ་མཚན་ཆེ། །ཆོས་མེད་སྤྲང་པོའི་རང་བཞིན་དེ་འདྲར་ཟད། །དེའང་གོང་འོག་གི་
# ཚིག་འདི་དག་རྒྱུད་ཀྱི་གསང་བ་ཟབ་མོའི་དོན་ཡིན་པས། ཚིག་འདི་དག་ལས་ལྡན་གྱི་གང་ཟག་རྣམས་ཀྱི་རྣ་ལམ་དུ་ཐོས་ཀྱང་བསྐལ་པ་མང་པོའི་



ཆོས་དབྱིངས་
བཞི་བརྒྱ་ཞེ་བཞི་ མཛོད་འགྲེལ།
༄༅། །ཚོགས་རྫོགས་སྒྲིབ་པ་དག་ཅིང་། རྫོགས་པ་ཆེན་པོའི་དགོངས་བརྡ་སྙན་བརྒྱུད་ཀྱི་བླ་མ་རྣམས་ཀྱི་དགོངས་རྒྱུད་ཀྱི་རྟོགས་པའང་འཕོ་ངེས་
ཡིན་པས་དག་སྣང་སྦྱང་འཚལ། འདི་དག་ཀུན་མཁྱེན་བླ་མས་རང་གི་ཉམས་རྟོགས་དང་སྦྱར་ནས་རྡོ་རྗེའི་ཐོལ་གླུའི་ཚུལ་དུ་གསུངས་པ་དང༌། ཚིག་
འགའ་རེ་བརྡ་རྙིང་དང་རྫོགས་པ་ཆེན་པོའི་མ་བཅོས་རང་བྱུང་གི་ཚིག་ཡིན་པས་དོན་གནད་དཀྲོལ་དཀའ་བའི་གནས་སོ། །ཀུན་མཁྱེན་བླ་མ་ཁོང་
གི་ཉམས་རྟོགས་དང་སྦྱར་ན་རིག་པའི་ཀློང་དུ་སྣང་སྲིད་སྣོད་བཅུད་ཀྱི་སྣང་བ་འདི་དག་ལ་འཁྲུལ་བ་འཛིན་ཞེན་དང་བྲལ་ཏེ་རིག་པ་ཀ་དག་ཆོས་
ཉིད་ཀྱི་ཀློང་དུ་རུ་ལོག་པས་ན། འདི་ནི་འཁྲུལ་བའོ། །འདི་ནི་མ་འཁྲུལ་བའོ་སྙམ་པའི་བདེན་འཛིན་གྱི་གཏད་སོ་བོར་ནས་མཐོང་སྣང་ཐམས་ཅད་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཕྱལ་བ་མཉམ་ཉིད་ཟང་ཐལ་ཆེན་པོར་རྒྱ་གྲོལ་དུ་སོང་། དེ་སྔ་ཡན་ལ་ཉིན་མཚན་གྱི་སྣང་བ་དང་། ཡུན་རིང་ཐུང་གི་སྣང་བ་སོགས་ནི་རིག་པ་གཞི་
ལ་ མེད་ཟང་ཐལ་གྱི་ངོ་བོར་ཡེ་ནས་ཡེ་སངས་དང་། རང་སངས་ནམ་མཁའ་སྟོང་པ་ལྟར་སངས་ཏེ། ཉིན་མོའི་སྣང་བ་རང་སངས་ཏེ་ཁྲ་ལམ་ལམ། །
མཚན་མོའི་སྣང་བ་རང་སངས་ཏེ་དོགས་མེར་མེར་ཞེས་འཛིན་ཆ་མ་ཞུགས་པའི་རིག་པ་ཟང་ཐལ་གྱི་ངོ་བོར་ཉིན་མཚན་གྱི་སྣང་བ་གཉིས་ཀ་གཉིས་
སུ་མེད་པར་འདྲེས་ཏེ་མཉམ་པ་ཉིད་དུ་གྱུར། ཉིན་ཞག་གི་སྣང་བ་རིག་པའི་ངང་དུ་སངས་ཏེ་གཞི་ཕྱལ་ཕྱལ་མཉམ་ཉིད་གཅིག་ཏུ་གྱུར་བ་དང༌། །
# ཚེས་དང་ཟླ་བའི་སྣང་བ་ཐམས་ཅད་ཀྱང་རིག་པའི་ཀློང་དུ་ཕྱམ་སངས་སངས། ཉིན་ཞག་མང་པོ་མཐུད་ནས་ལོ་དང་ཟླ་བ་བསྐལ་པ་སོགས་ཀྱི་སྣང་
384



ཆོས་དབྱིངས་
བཞི་བརྒྱ་ཞེ་ལྔ་
༄༅། །བ་ཐམས་ཅད་ཀྱང་རིག་པའི་ཀློང་དུ་རང་ཡལ་རང་སངས་རྒྱ་ཁྲོལ་ཁྲོལ་དུ་གྱུར། གཅིག་ཅེས་པའང་གཞི་མེད་རང་སངས་དང༌། ཀུན་ཞེས་
པའང་ཡུལ་མེད་དུ་སངས་ཏེ་ཆོས་ཀྱི་སྣང་བ་དང་ཆོས་མིན་གྱི་སྣང་བ་ཞེས་སོ་སོར་དབྱེར་མེད་པར་རིག་པ་ཀ་དག་ཆེན་པོར་སངས་ཏེ་རིག་པ་རྗེན་
ཡེར་ཡེར་ལྷང་ལ་བུད། འཁོར་འདས་འཁྲུལ་གྲོལ་གྱི་གཞི་མེད་པར་གདོད་མའི་སྟོང་ཆེན་གྱི་དབྱིངས་སུ་རང་སངས་སུ་སོང་ནས་འཁོར་འདས་ཀྱི་
མིང་ཙམ་ཡང་མེད་པས་སྟོང་སངས་སངས་སུ་འདུག ཐམས་ཅད་གདོད་མའི་དབྱིངས་སུ་སངས་ན་གདོད་མའི་དབྱིངས་དེ་ཇི་ལྟར་འདུག་སྙམ་ན།
གདོད་མའི་དབྱིངས་ཞེས་པའང་ཐ་སྙད་དུ་བློ་ཡི་ཆོས་སུ་དེ་ལྟར་བརྗོད་པ་ལས། དོན་ལ་དབྱིངས་ཞེས་པའང་རིག་སྟོང་སྤྲོས་བྲལ་ཟང་ཀ་རྗེན་པའི་
385
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ངོ་བོར་རང་སངས་བས་ན། ཆོས་གང་ཡང་སྒྲུབ་ཏུ་མེད་པ་སྟོང་ཉིད་ཀྱི་གོ་ར་འམ། སྟོང་ཉིད་ཆེན་པོ་གཅིག་གི་ཡོ་ལང་། སྟོང་ཉིད་ཆེན་པོ་གཅིག་
གི་རང་བཞིན། སྟོང་ཉིད་ཆེན་པོ་གཅིག་གི་ཁོར་ཡུག་ལས་མ་འདས་པས་ན། ཅི་ཡང་འབད་དུ་མེད་པ་ཆོས་ཉིད་ཀྱི་ལུང་བའམ་ཆོས་ཉིད་ཀྱི་ཁོར་
ཡུག་ཏུ་གྱུར། ད་ནི་ཅི་ཞིག་གཉེར་ཏེ་དོན་དུ་གཉེར་བྱའང་ཟད་པས་འདོད་དོན་ཀུན་འགྲུབ་ཡིད་བཞིན་ནོར་བུ་ལྟ་བུའོ། །ཞེ་འདོད་ཀྱི་བློའི་འཁྲི་བ་
ཐམས་ཅད་ཀ་དག་ཐིག་ལེ་ཉག་གཅིག་གི་ཀློང་དུ་ཟད་ནས་ནམ་མཁའ་གཡའ་དག་ལྟ་བུའི་རང་བཞིན་ཤིན་ཏུ་ངོ་མཚར་ཞིང་ཡ་མཚན་ཆེ་བའི་
གནས་ལགས་སོ། །ཀུན་མཁྱེན་ཆེན་པོ་ཁོང་གིས་ཆོས་མེད་སྤྲང་པོའི་ཚུལ་གྱིས་གནས་ལུགས་ཟབ་མོའི་རང་བཞིན་ཇི་ལྟ་བ་བཞིན་རྟོགས་པ་དེ་



ཆོས་དབྱིངས་
བཞི་བརྒྱ་ཞེ་དྲུག་
༄༅། །གསང་སྐུང་མེད་པར་བཤད་ན་དེ་འདྲར་ཟད་དོ་ཞེས་གསུངས་སོ། ། ༈ བཅུ་བ་ད་ནི་དགོངས་པ་ཆོས་ཟད་ཀྱི་རྫོང་ལ་གནས་པས་དུས་
གསུམ་འཕོ་འགྱུར་མེད་པར་དོན་བསྡུ་བ་ནི། ས་གཞི་རིན་ཆེན་ནམ་མཁའ་བར་སྣང་རྫོང་། །རྟེན་མེད་ཡེ་གྲོལ་དགོངས་པར་ལྷུན་གྲུབ་པས། །སྲིད་
གསུམ་སྣོད་བཅུད་ཡུལ་མེད་ཆེན་པོར་གྲོལ། །དེའང་ཕྱི་ནང་སྣོད་བཅུད་ཀྱི་ཆོས་ཐམས་ཅད་སྐྱེ་འགག་གནས་གསུམ་བྲལ་བ་སྤྲོས་པའི་མཐའ་
བརྒྱད་དང་བྲལ་བས་ན། རྟེན་སྣོད་ཀྱི་འཇིག་རྟེན་ས་གཞི་རིན་པོ་ཆེ་རི་ར་བ་བྲག་ཁང་ཁྱིམ་སོགས་དང༌། བརྟེན་པ་བཅུད་ཀྱི་སེམས་ཅན་སྲིད་པ་
ཎྞཾ གསུམ་གྱིས་བསྡུས་པ་ཐམས་ཅད་དོན་ལ་ཡེ་ནས་ཡོད་མ་མྱོང་བའི་སྟོང་པ་ནམ་མཁའ་བར་སྣང་ལྟ་བུའི་ཅི་ཡང་མ་གྲུབ་པའི་ངོ་བོའི་སྟེང་དུ་འདུག་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
པ་དེ་ནམ་མཁའི་རྫོང་ཞེས་བྱ། དེ་འདྲའི་སྟོང་པ་དེ་སྟོང་རྐྱང་དུ་མ་སོང་བར་སྟོང་བའི་རང་བཞིན་རང་གསལ་བའི་མེད་སྣང་སྟོང་བའི་གཟུགས་
བརྙན་ཙམ་དུ་ཤར་བ་དེ་ལ་གསལ་བ་འགག་མེད་ནོར་བུའི་རྫོང་ཞེས་བྱ་བ་དང༌། དེ་གཉིས་ཀ་དོན་ལ་རྟེན་མེད་ཡེ་གྲོལ་རང་བྱུང་རིག་པ་རྗེན་པའི་
དགོངས་པར་ལྷུན་གྱིས་གྲུབ་པས་ན་རིག་པ་ཐིག་ལེ་ཉག་གཅིག་རྡོ་རྗེའི་རྫོང་ཞེས་བྱའོ། །དེས་ན་དོན་ལ་སྲིད་གསུམ་སྣོད་བཅུད་ཀྱི་སྣང་བ་འདི་
དག་ཡུལ་མེད་ཟང་ཐལ་ཆེན་པོ་ཡེ་ནས་གྲོལ་བས་ན་ཡེ་གྲོལ་ཐིག་ལེ་ཉག་གཅིག་རྡོ་རྗེའི་རྫོང་ལས་མི་འདའ་བའོ། །དེའི་དོན་གཞི་བཅིང་གྲོལ་
ལས་འདས་པས་ན་རྡོ་རྗེའི་གད་མོ་བཅུ་གཉིས་དང༌། རིན་པོ་ཆེ་སྤུངས་པའི་རྒྱུད་ལས། ངོ་མཚར་བའི་ཚིག་གི་རྒྱལ་པོ་འདི་དག་རང་བྱུང་དུ་



ཆོས་དབྱིངས་
བཞི་བརྒྱ་ཞེ་བདུན་
༄༅། །གསུངས་པ་བཞིན། རིག་པ་དགེ་སྡིག་ལས་འདས་པའི་གནད་དང་། བསྒོམས་མ་བསྒོམས་གཉིས་ལ་ཁྱད་པར་མེད་པའི་གནད། ཚོགས་
གཉིས་བསགས་མ་བསགས་ལ་ཁྱད་པར་མེད་པའི་གནད། ལམ་ལ་སྦྱང་མ་སྦྱངས་གཉིས་ལ་ཁྱད་པར་མེད་པའི་གནད། སངས་རྒྱས་སེམས་ཅན་
ལ་ཁྱད་པར་མེད་པའི་གནད། བདག་མེད་རྟོགས་པ་དང་བདག་ཏུ་ལྟ་བ་གཉིས་ལ་ཁྱད་པར་མེད་པའི་གནད། བྱ་བྱེད་དང་བྲལ་བ་དང་མ་བྲལ་ སྒྱུ
བའི་གང་ཟག་གཉིས་ལ་ཁྱད་པར་མེད་པའི་གནད་དེ་ངོ་མཚར་བའི་ཚིག་ཆེན་བདུན་གྱི་དོན་རྣམས་རྒྱས་པར་འགྲེལ་བ་ལུང་གི་གཏེར་མཛོད་དུ་
ཎྞཾ གསལ་ལོ། ། ༈ བཅུ་གཅིག་པ་རྟོགས་པ་ངེས་པའི་འགལ་ཟླ་བསལ་བར་གདམས་པ་ནི། ཕྱོགས་མེད་ཕྱོགས་སུ་འཛིན་པས་བཅིངས་པ་རྣམས། །
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
རང་བཞིན་མ་ཤེས་རང་གིས་རང་བསླད་པས། །རང་ལ་རང་རྨོངས་འཁྲུལ་པ་ཨ་རེ་འཁྲུལ། །འཁྲུལ་བ་མེད་ལ་གཡང་སར་འཛིན་པས་འཁྲུལ། །
དེའང་ཆོས་ཁམས་རྒྱ་མཚོའི་སྣང་བ་འདི་དག་དོན་ལ་རྒྱ་ཆད་ཕྱོགས་ལྷུང་མེད་པའི་རིག་པ་བྱང་ཆུབ་སེམས་ཀྱི་ངང་དུ་རོ་གཅིག་པ་ལ། དེ་ལྟར་མ་
རྟོགས་པའི་ཐེག་པ་དམན་པའི་རིགས་དང་། ཐ་མལ་གྱི་འགྲོ་བ་དང་། འཁྲུལ་བའི་སེམས་ཅན་བླུན་པོ་རྣམས་ཀྱི་རིག་པ་ཕྱོགས་མེད་ཁྱབ་གདལ་
ཡངས་པ་ཆེན་པོ་འདི་ལ། བདག་འཛིན་གྱིས་གུད་དུ་བཅད་དེ་དགྲ་གཉེན། བདག་གཞན་གྲུབ་མཐའ་ལྟ་སྒོམ་སོགས་ཕྱོགས་སུ་འཛིན་པས་
# བཅིངས་ནས་འཁྲུལ་བ་རྒྱ་འབྱམས་སུ་སོང་བ་རྣམས་ནི་ཆོས་ཐམས་ཅད་ཀྱི་རང་བཞིན་སྤྲོས་མཐའ་བྲལ་བའི་ཕྱོགས་མེད་ནམ་མཁའ་ལྟ་བུའི་རིག་



ཆོས་དབྱིངས་ བཞི་བརྒྱ་ཞེ་བརྒྱད་ མཛོད་འགྲེལ།
༄༅། །པ་གཅིག་གི་ཀློང་ལས་གཡོ་མ་མྱོང་བའི་དོན་མ་ཤེས་པར་རང་གིས་རང་བསླད་དེ་རང་གི་རིག་པ་རང་ངོ་མ་ཤེས་པར་གཞན་དུ་བཟུང་བས་
དཔེར་ན་རང་གི་གྲིབ་མ་ལ་རང་སྐྱག་པ་བཞིན། གཟུང་འཛིན་འཁྲུལ་བས་བསླད་སྐྱོན་ཞུགས་ནས་རང་རིག་ཆོས་སྐུ་རང་ལ་ཡོད་པར་མ་ཤེས་པར་
ཁྱབ་གདལ་རིག་པ་གུད་དུ་བཅད། བདག་སྣང་གཞན་དུ་གཟུང་སྟེ་རང་ཉིད་རྨོངས་པ་མགོ་འཁོར་དུ་གྱུར་ནས། ཁམས་གསུམ་འཁོར་བའི་གནས་ རྒྱུ
སུ་འཁྲུལ་བ་ལུ་གུ་རྒྱུད་དུ་འཕྱན་ཏེ་སྡུག་བསྔལ་དུཁས་གདུང་བ་ནི་དོན་གྱི་ཡིན་ལུགས་རྟོགས་པའི་རྣལ་འབྱོར་བ་ཞིག་གིས་བལྟས་ན། བྱིས་པའི་
རྩེད་མོའི་སྐབས་བྱེ་མའི་ཁང་བུ་རྡིབ་ཚེ་བྱིས་པ་རྣམས་སྡུག་བསྔལ་ཞིང་ངུ་བ་དང་འདྲ་སྟེ། ཞི་བ་ལྷས། བྱེ་མའི་ཁང་བུ་རྡིབ་པ་ལ། །བྱིས་པ་རྣམས་



ཁང་སར་བསྟན་པའི་དབང་ཕྱུག་གི་གསུང་འབུམ། །
ནི་ག་ཆད་ངུ་། །ཞེས་དང་། ས་ར་ཧས། ང་ཡིས་རྩེད་མོ་བྱས་པ་ལ། །བྱིས་པ་རྣམས་ནི་ཨ་ཐང་ཆད། །ཅེས་པ་བཞིན་འཁྲུལ་སྣང་གི་སྣང་བ་འདི་
དག་ཡོད་མ་མྱོང་བཞིན་དུ་དེ་ལ་བདེན་ཞེན་གྱིས་བཅིངས་ནས་ངལ་དུབ་མྱོང་བ་ནི་ཨ་རེ་འཁྲུལ་ཞེས། དོན་ལ་ཁམས་གསུམ་འཁྲུལ་བའི་སྣང་བ་
འདི་དག་ཡེ་ནས་མེད་པ་ལ་ཡོད་པར་སྣང་བ་ནི། མེད་པ་གསལ་སྣང་གི་སྣང་བ་རྨི་ལམ་ལྟ་བུ་འདི་ལ་བདག་ཏུ་འཛིན་པས་བདག་འཛིན་དང་ངར་ སྒྱུ
འཛིན་གྱི་དབང་གིས་འཁོར་བ་སྡུག་བསྔལ་གྱི་གཡང་སར་འཛིན་པས་འཁྲུལ་བ་འདི་ཨ་ཐང་ཆད་པའི་གནས་ཡིན་ཏེ། སེངྒེ་རྩལ་རྫོགས་ལས། དེ་
# ལྟར་མ་ཡིན་སེམས་ཅན་རྣམས། །རང་གི་རྣམ་རྟོག་འདུ་འཛིས་གཡེངས། །ཞེས་དང་། ལ་ལ་ཕྱི་ཡི་གཟུང་བས་གཡེངས། །ལ་ལ་ནང་གི་འཛིན་



ཆོས་དབྱིངས་
བཞི་བརྒྱ་ཞེ་དགུ་
༄༅། །པས་གཡེངས། །ལ་ལ་བསམ་གཏན་བསྒོམས་པས་གཡེངས། །ལ་ལ་བྱ་བྱེད་སྤྱོད་པས་གཡེངས། །ཞེས་དང༌། རང་རིག་ཡེ་ཤེས་དོན་མ་
མཐོང་། །སྣང་བ་འདི་ལ་བདེན་ཞེན་ནས། །དག་སྣང་ཆེན་པོའི་ཞལ་མ་མཐོང་། །ཞེས་སོ། ། ༈ བཅུ་གཉིས་པ་དེ་ལྟར་འཁྲུལ་བ་ཡང་མེད་པ་ལ་
བདག་ཏུ་བཟུང་བ་ལས་བྱུང་བའི་ཕྱིར་ཞེན་འཛིན་སྤངས་བར་གདམས་པ་ནི། འཁྲུལ་དང་མ་འཁྲུལ་བྱང་ཆུབ་སེམས་ཀྱི་ཀློང༌། །བྱང་ཆུབ་སེམས་
ལ་འཁྲུལ་གྲོལ་ཡེ་ནས་མེད། །དེ་ལས་རོལ་བར་ཤར་ལ་འཛིན་པས་བཅིངས། །འཆིང་གྲོལ་གཉིས་དང་བྲལ་བས་ཡུལ་སེམས་མེད། །མེད་ལ་
ཡོད་པར་འཛིན་པས་མ་བསླ་ཞིག །དེའང་འཁྲུལ་སྣང་ཁམས་གསུམ་འཁོར་བའི་སྣང་བ་དང་མ་འཁྲུལ་བ་ཞི་བ་མྱང་འདས་ཀྱི་སྣང་བ་ཐམས་ཅད་
མཛོད་འགྲེལ།



རིག་པ་དོན་དམ་བྱང་ཆུབ་སེམས་ཀྱི་ཀློང་ལས་གཡོ་མ་མྱོང་བས་ན། རིག་པ་བྱང་ཆུབ་སེམས་ཀྱི་ངོ་བོ་ལ་འཆིང་གྲོལ་དང་འཁྲུལ་གྲོལ་གང་ཡང་
ཡེ་ནས་མེད་པའི་ཟང་མ་ཐལ་དུ་འདུག དེས་ན་རིག་ངོ་ལ་ཅི་ཡང་མེད་ཀྱང་ཅིར་ཡང་འཆར་རུང་གི་ནུས་པ་རང་ཆས་སུ་རྫོགས་པས་ན། རིག་པ་
དེའི་རྩལ་ལས་རོལ་བར་ཤཱར་བ་ལ་འཁོར་འདས་གཉིས་དང་གྲོལ་འཁྲུལ་གཉིས་ཀ་ཡོད། དེས་ན་རྩལ་དང་རོལ་བ་ལ་འཛིན་པ་དང་ཞེན་པས་
བཅིངས་ནས་ཁམས་གསུམ་གྱི་འཁྲུལ་སྣང་འདི་དག་སྒྱུ་མ་དང་རྨི་ལམ་བཞིན་དུ་རྒྱུ་རྐྱེན་རྟེན་འབྲེལ་འགག་མེད་དུ་ཤར་བའོ། །འོན་ཀྱང་དོན་གྱི་ངོ་
# བོ་ལ་འཆིང་བ་དང་གྲོལ་བ་གཉིས་མེད་པས་ན་གཟུང་བ་ཡུལ་གྱི་རྣམ་པ་དང༌། འཛིན་པ་སེམས་ཀྱི་རྣམ་པ་གཉིས་ཀ་མེད་པས་རིག་པ་ཟང་མ་
ཁྱ<སར་བསུན་པའི་དབང་ཕྱུག་གི་གསུང་འབུམ།
394



ཆོས་དབྱིངས་
༄༅། །ཐལ་བྱུང་ལས་གཞན་དུ་མ་གྲུབ་པའོ། །དེས་ན་རིག་པའི་ངོ་བོ་ལ་ཡུལ་ཡུལ་ཅན་དང༌། བདག་གཞན་གཉིས། བཟང་ངན་གཉིས། འཆིང་
གྲོལ་གཉིས་སོགས་གང་ཡང་མེད་པ་ལ་ཡོད་པར་འཛིན་པའི་གཉིས་འཛིན་གྱིས་བསླད་དེ་རང་གི་རིག་པ་རང་གིས་མ་བསླ་ཞིག ཅེས་སོ། །དེ་
– ལྟར་འཁྲུལ་བའི་རྩ་བ་གཟུང་འཛིན་གཉིས་ལ་ཐུག་པས་གཟུང་འཛིན་གཉིས་ཀྱིས་ཐུག་ཕྲད་བྱེད་ཚེ་ཐུག་ཕྲད་ཡུལ་མེད་དུ་གྲོལ་བའི་མན་ངག་གི་ གླུ
ལམ་ཁྱེར་འདི་གལ་ཆེ་སྟེ། ཕྱིར་འཁྲུལ་བ་ལྡོག་པའི་ཐབས་ལ་མདོ་སྔགས་རྫོགས་པ་ཆེན་པོ་དང་བཅས་པའི་ལུགས་ལ་མང་དུ་ཡོད་ཀྱང་འདིར་རྣམ་
པ་གསུམ་དུ་འདུ་སྟེ། འཁྲུལ་བ་གཞི་ནས་ལྡོག་པའི་ཐབས་ལ། དང་པོ་འཁྲུལ་གཞི་གཟུང་འཛིན་གཉིས་ཀ་ངོས་ཟིན་པ་ནི། འདྲེ་རྐུན་ངོས་ཟིན་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ནས་གདོང་ལ་མཛུབ་མོ་བཙུགས་ན་རྐུན་མ་ངོ་ཚ་ནས་ཕྱིར་ལོག་སྟེ་སླད་ནས་འོང་མི་སྲིད་པས་ན། བདག་པོ་རང་ཁྱིམ་དུ་བདེ་བར་འདུག་ཆོག་པ་
བཞིན། གཟུང་འཛིན་འཁྲུལ་སྣང་རྣམ་རྟོག་དང་བཅས་པ་གྲ་མ་ཉམས་མདོག་མ་བརྗེས་པར་ད་ལྟ་ནས་ཆོས་སྐུའི་རིག་པ་འབའ་ཞིག་ཏུ་རྟོགས་ན་
འཁྲུལ་བ་གཞི་ལས་ལྡོག་པའམ་འཁྲུལ་བ་རང་ལོག་དང་རང་གྲོལ་དུ་འགྲོ་བ་རྫོགས་པ་ཆེན་པོའི་ཁྱད་ཆོས་དང་། འཁྲུལ་བ་ལམ་ནས་ལྡོག་པ། ད་
ལྟ་གསང་སྔགས་ཀྱི་ཐབས་ལམ་ཟབ་མོ་ལ་བརྟེན་ནས་འཁྲུལ་བ་ལམ་དུ་ཁྱེར་ཏེ་དུག་ལྔ་ལམ་ཁྱེར་བྱེད་པ་གསང་སྔགས་ཐུན་མོང་པའི་ལུགས་ལྟར་
# ཡིན། འཁྲུལ་བ་འབྲས་བུ་ལས་ལྡོག་པ་རྒྱུ་མཚན་ཉིད་ཀྱི་ཐེག་པ་སྟེ་སངས་རྒྱས་ཐོབ་ཚེ་འཁྲུལ་བ་ཆ་དང་བཅས་པ་ལོག་པར་འདོད་དེ་རྒྱལ་པོས་



ཆོས་དབྱིངས་ བཞི་བརྒྱ་ང་གཅིག་
༄༅། །སྲིད་ཟིན་ནས་ཕ་རོལ་དཔུང་འཇོམས་པར་ནུས་པ་ལྟ་བུའོ། །འདི་དག་ཀྱང་བློའི་ནུས་ཤུགས་དང་རྩལ་མི་འདྲ་བ་གྲུབ་མཐའ་དང་ལམ་ཟབ་
མི་ཟབ་ཐ་དད་པའི་ཕྱིར། གོང་མས་འོག་མ་རྟོགས་ཀྱང་འོག་མས་གོང་མ་མི་རྟོགས་པས་རང་བཞིན་རྫོགས་པ་ཆེན་པོའི་གནད་རྣམས་མ་གསང་ན།
འོག་མའི་བློར་མི་ཤོང་བ་དང་ཆོས་ཀྱི་ཆེ་བ་ཉམས་པ་དང་། གསང་སྒྲོག་གི་ཉེས་པ་འབྱུང་བས་ན། རིན་ཆེན་སྤུངས་པ་ལས། ཚིག་འདི་དག་ནི་ཉན་
ཐོས་དང་རང་སངས་རྒྱས་ལ་སོགས་པའི་ནང་དུ་རྡུལ་ཙམ་ཡང་བརྗོད་པར་མ་བྱེད་ཅིག དེ་ཅིའི་ཕྱིར་ཞེ་ན་དེ་དག་རྣམས་ཀྱིས་ཚིག་འདི་ཀུན་ཐོས་
པས་སྐྲག་པ་དངས་པ། བརྒྱལ་བར་འགྱུར་ཏེ། གསང་སྔགས་ལ་མི་མོས་ཏེ་ཡིད་བྱུང་ནས་དེའི་རྣམ་པར་སྨིན་པས་སེམས་ཅན་དམྱལ་བ་ཆེན་པོ་
397
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཉམས་སུ་མྱོང་བར་འགྱུར་པས་ན། བསྟན་ཅིང་ཐོས་པར་ལྟ་ཅི་སྨོས་ཏེ། རླུང་ཕྱོགས་ཙམ་ཡང་བརྗོད་པར་མི་བྱའོ། །ཞེས་སོ། ། ༈ བཅུ་གསུམ་པ་
འདིར་དོན་ཅུང་ཟད་རྒྱས་པར་བཤད་པ་ལ་ས་བཅད་དྲུག་ལས། དང་པོ་ཡེ་སངས་རྒྱས་པའི་ངོ་བོ་ལ་འཁྲུལ་བས་མ་བསླད་པར་གདམས་པ་ནི། ཡེ་
སངས་རྒྱས་པས་གྲོལ་བའི་རིག་པ་དེ། །གཏན་འཛིན་ཆོས་ཀྱི་གཟེབ་ཏུ་མ་བཅིངས་ཤིག །ཡེ་ནས་ཡུལ་མེད་རྣམ་ཀུན་དག་པའི་ཀློང༌། །མཁའ་
མཉམ་བདེ་ཆེན་གཞི་རྩ་བྱང་ཆུབ་ཀློང་། །དེ་ལ་འཁོར་བ་མི་སྲིད་གདོད་མའི་བབས། །དེའང་རིག་པའི་ངོ་བོ་ཡེ་གདོད་མ་ནས་འཁོར་བའི་དྲི་མས་
གོས་མ་མྱོང་བའི་སྤྲོས་པ་ཐམས་ཅད་དང་བྲལ་བར་སངས་རྒྱས་པས་ན་གྲོལ་ཟིན་པའི་རིག་པ་དེ་ལ། གློ་བུར་ཀུན་རྟོག་སོགས་ཀྱི་དམིགས་གཏད་
398



ཆོས་དབྱིངས་ བཞི་བརྒྱ་ང་གཉིས་
༄༅། །འཛིན་པས་སེམས་ཀྱི་གཟེབ་ཏུ་མ་འཆིངས་ཤིག ཅེས་གདམས་པའོ། །རིག་པ་དེ་ཆོས་ཀྱི་གཟེབ་ཏུ་འཆིང་ཚུལ་མང་ཡང་ཚུར་བསྡུ་ན། ཐ་
སྙད་ཀྱི་ཚིག་ལ་ཞེན་པའི་གཟེབ། མི་རྟོག་ལྟེངས་པོའི་གཟེབ་དང་། བྱ་རྩོལ་འཛིན་པའི་གཟེབ། སྣང་བ་བདེན་འཛིན་གྱི་གཟེབ། ངེས་དོན་གཞན་
ནས་འཚོལ་བའི་གཟེབ། སྟོང་གཟུགས་མཚན་འཛིན་གྱི་གཟེབ། རྣམ་རྟོག་གི་ངོ་འཚོས་ཏེ་གཤིས་ཤོར་སྟོང་ལྟའི་གཟེབ། རྟོག་པ་ཁ་འབྱམས་ཀྱི་ ཆ་
གཟེབ། སྟོང་སྒོམ་མུན་རྡོའི་གཟེབ། གནས་མེད་སྡུག་སྒུར་གྱི་གཟེབ་དང་བཅུའོ། །དེ་ལྟ་བུའི་གཟེབ་རྒྱ་དག་ལས་གྲོལ་ཏེ་རིག་པ་རང་བབས་
གཤིས་ཀྱི་ངོ་བོ་སྐྱོང་ཤེས་ན་གཟེབ་རྒྱ་གང་ཡང་མེད་དེ། རིག་པ་ཡེ་ནས་ཡུལ་མེད་སྤྲོས་པ་དང་བྲལ་བའི་ཟང་ཐལ་ནམ་མཁའ་ལྟ་བུའི་རྣམ་ཀུན་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
མཆོག་ལྡན་གྱི་སྟོང་པ་ཉིད་ངོ་བོ་ཀ་ནས་དག་པའི་ཀློང་དུ་ནམ་ཡང་འདུ་འབྲལ་མེད་ན་གོལ་ཤོར་གྱི་གཟེབ་རྒྱ་ཐམས་ཅད་ལས་གྲོལ་པའོ། །དེ་ལྟ་
བུའི་རྣམ་ཀུན་མཆོག་ལྡན་གྱི་སྟོང་ཉིད་ཀ་དག་ཆེན་པོ་དེ་ནི་ཡེ་ནས་འཁྲུལ་བའི་གཟེབ་རྒྱ་ལས་ཡོངས་སུ་གྲོལ་བའི་རྒྱ་ཆད་ཕྱོགས་ལྷུང་དང་བྲལ་
པའི་ནམ་མཁའ་དང་མཉམ་པའི་རིག་སྟོང་བདེ་བ་ཆེན་པོ་གཞི་རྩ་དང་བྲལ་བའི་དོན་དམ་བྱང་ཆུབ་སེམས་ཀྱི་ཀློང་དེ་ནི། ཆོས་ཐམས་ཅད་མཐར་
ཐུག་གི་སྐྱེལ་ས་ཐིག་ལེ་ཉག་གཅིག་གི་དགོངས་པ་ཡིན་པས་ན། དེ་ལ་འཁྲུལ་བའི་གཟེབ་རྒྱ་དང་འཁོར་བ་ཞེས་བྱ་བའི་མིང་ཙམ་ཡང་མི་སྲིད་པ་
ནི་གདོད་མའི་གཤིས་ཀྱི་བབས་སོ་ཡིན་ནོ། །དེ་འདྲའི་ཡེ་སངས་རྒྱས་པའི་གདོད་མ་གཤིས་ཀྱི་བབས་སོ་མ་རྙེད་ན་འཁྲུལ་བའི་གཟེབ་རྒྱར་ཚུད་



ཆོས་དབྱིངས་ བཞི་བརྒྱ་ང་གསུམ་ མཛོད་འགྲེལ།
༄༅། །པའི་ཚུལ་འདྲ་བ་བཅུ་ལ་དཔེ་སྦྱར་ནས་རིན་ཆེན་སྤུངས་པའི་རྒྱུད་ལས་གསུངས་པའི་དོན་ཀུན་མཁྱེན་ཆེན་པོའི་འགྲེལ་བཤད་བཅས་
འགྲེལ་བ་ལུང་གི་གཏེར་མཛོད་དུ་གསལ་ལོ། ། ༈ གཉིས་པ། གཟུང་འཛིན་འཁོར་བའི་བདུད་ལས་རྒྱལ་བར་གདམས་པ་ནི། ཐིག་ལེ་ཉག་
གཅིག་གྲྭ་ཟུར་མེད་པ་ལ། །གཅིག་དང་ཐ་དད་འཛིན་པ་འཁྲུལ་བའི་སེམས། །རང་བྱུང་ཡེ་ཤེས་རྒྱུ་རྐྱེན་མེད་པ་ལ། །འཁོར་བའི་ལམ་དུ་འདོད་པ་ ༔
བྱང་ཆུབ་གེགས། །ལྷུན་གྲུབ་ཕྱོགས་མེད་མཐའ་དང་བྲལ་བ་ལ། །ཕྱོགས་ལྟའི་མཐའ་ལ་ཞེན་པ་སྙེམ་བྱེད་བདུད། །དངོས་མཚན་མེད་པའི་སྟོང་པ་
འགག་མེད་ལ། །ཡོད་མེད་སྣང་སྟོང་འདོགས་པ་ལོག་པའི་བློ། །དེས་ན་གང་འདོད་ཕྱོགས་རིས་གཟེབ་བོར་ལ། །ལྷུན་གྲུབ་ཕྱོགས་མེད་ནམ་



བྱ
།
ཁང་སར་བསྟན་པའི་དབང་ཕྱུག་གི་གསུང་འབུམ། །
མཁའ་ལྟར་ཤེས་བྱོས། །དེའང་རིག་པ་ཐིག་ལེ་ཉག་གཅིག་ནི་ཡོད་མེད། ཡིན་མིན། སྣང་སྟོང་། ལྟ་སྒོམ་ལ་སོགས་པའི་སྤྲོས་པའི་གྲྭ་ཟུར་ཅི་ཡང་
མེད་པ་ལ། ངོ་བོ་གཅིག་ཏུ་འདོད་པ་དང་། ཐ་དད་དུ་འདོད་པ་དང་། ཡོད་མེད་འགལ་འདུ་སོགས་སུ་འཛིན་པ་ཐམས་ཅད་འཁྲུལཾ་པའི་སེམས་
ཡིན་ཏེ། ཆོས་ཐམས་ཅད་རིག་པ་ཐིག་ལེ་ཉག་གཅིག་གི་ཀློང་ལས་མི་འདའ་ཞིང་གཉིས་སུ་མེད་པའི་ཕྱིར་རོ། །རང་བྱུང་རིག་པའི་ཡེ་ཤེས་ནི་སྤྲོས་
བྲལ་གང་དུའང་མ་གྲུབ་པའི་རྒྱུ་རྐྱེན་རྩོལ་སྒྲུབ་མེད་པ་ལ། དེ་ལ་འཁོར་བ་དང་འཁོར་བའི་ལམ་དུ་གོལ་ཏེ་འཁྲུལ་སྣང་གི་སྣང་བ་འདི་དག་རང་
སེམས་ལ་གྲུབ་པར་འཛིན་པ་ནི་ཆོས་ཉིད་བྱང་ཆུབ་ཆེན་པོའི་དོན་རྟོགས་སུ་མི་སྟེར་བའི་གེགས་ཡིན་པ་དང་། རིག་པ་རང་བྱུང་ལྷུན་གྲུབ་ཆེན་པོ་
402



ཆོས་དབྱིངས་
བཞི་བརྒྱ་ང་བཞི་
༄༅། །ནི་ཕྱོགས་མེད་ཕྱོགས་མཐའ་དང་བྲལ་བའི་ཡེ་ཤེས་ཡིན་པ་ལ་ཕྱོགས་སུ་ལྟ་བའི་མཐའ་ལ་ཞེན་པ་དང་ཡོད་མེད་ཡིན་མིན་སོགས་སུ་
འདོད་པ་ནི་སྤྲོས་བྲལ་ངོ་བོ་ཉིད་ལ་གློ་བུར་བློས་བསྒྲིབས་པར་ཤར་ཏེ། སྤྲོས་པ་སྣ་ཚོགས་ཀྱི་དྲ་བར་འཕྱན་པ་ཡིན་པས་མདོར་ན་བསམ་བརྗོད་
དམིགས་པ་དང་འཛིན་པ་ཐམས་ཅད་ཕྱིན་ཅི་ལོག་གི་ཀུན་ཏུ་རྟོག་པ་ཡིན་ཕྱིར་སྙེམ་བྱེད་ཀྱི་བདུད་ཅེས་བྱ་བ་ཡིན་ནོ། །འདིར་སྤང་བྱ་བདུད་ཀྱི་
འཕྲང་ལས་མ་སྒྲོལ་བ་ལ་བདུད་ཅེས་པ་དེར་ངོས་ཟིན་དགོས། བདུད་ཀྱི་ངོ་བོ་མ་རིག་པ་གཟུང་འཛིན་གཉིས་དང་བཅས་པའི་འཁྲུལ་རྟོག་ཡིན། །
ཎྞཾ ངེས་ཚིག་ནི་ཐར་བ་ལ་བར་དུ་གཅོད་པས་ན་བདུད་དོ། །དབྱེ་ན་རྩ་བའི་དབྱེ་བ་གཟུང་འཛིན་གཉིས་དང་ཡན་ལག་གི་དབྱེ་ན་ངར་འཛིན་ཕུང་བོའི་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བདུད། འཆི་བདག་ཚེའི་བདུད། དུག་ལྔ་ཉོན་མོངས་པའི་བདུད། དགའ་བྲོད་ལྷའི་བུའི་བདུད་དང་བཞི། ཉིང་ལག་གི་དབྱེ་ན་ཉེ་ཉོན་ཉི་ཤུ་དང༌། །
རྣམ་པར་འཁྲུལ་བས་དབྱེ་ན། རྟོག་པའི་མཐའ་མེད་པ་དང་། ལས་ཀྱི་བྱེ་བྲག་དང་ཉོན་མོངས་པའི་ཚོགས་ཇི་སྙེད་ཡོད་པ་དེ་ཙམ་མོ། །བསྡུ་ན་རྣམ་
པར་རྟོག་པ་གཅིག་པུར་འདུ་བས་ན། རྣམ་རྟོག་རིག་པའི་ངང་དུ་གྲོལ་ནས་རིག་པའི་དོན་ཟང་ཐལ་དུ་རྟོགས་ན་བདུད་ལས་རྣམ་པར་རྒྱལ་བའི་ ཙྩུ
རྣལ་འབྱོར་བ་ཡིན་ཏེ། རིག་པ་རང་གྲོལ་ལས། བདུད་ཉིད་རང་གི་རིག་པར་རྟོགས། །དེ་ཉིད་རྟོགས་པས་བདུད་རྣམས་ཀུན། །ངང་གིས་མེད་ཅིང་
à ངང་གིས་བཅོམ། །ཞེས་དང་། དེ་བཞིན་དུ་རིག་པའི་ངོ་བོ་ལ་དངོས་པོ་དང་མཚན་མ་སྤུ་ཙམ་ཡང་མེད་པའི་རིག་པ་སྟོང་པ་ཆེན་པོ་གསལ་ཆ་དང་



ཆོས་དབྱིངས་
བཞི་བརྒྱ་ང་ལྔ་
༄༅། །སྣ་ཚོགས་འཆར་ཆ་འགག་པ་མེད་པའི་ཡེ་ཤེས་ཡིན་པ་ལ། ཡོད་མེད་དང་ཡིན་མིན་སྣང་བ་དང་སྟོང་པ་སོགས་ཕྱོགས་རེ་བའི་སྒྲོ་འདོགས་
པ་ནི་རིག་པ་ཟང་ཐལ་དུ་རྟོགས་པ་ལ་སྒྲིབ་བྱེད་མུན་པའི་འཁོར་སྒོ་ཕྱིན་ཅི་ལོག་པའི་བློ་ཡིན་ནོ། །དེས་ན་གང་འདོད་ཀྱི་གྲུབ་མཐའ་ཕྱོགས་རིས་།
སུ་འཛིན་པའི་སྡང་ཞེན་དང་། རེ་དོགས་རྩིས་གདབ་མང་པོའི་དབང་དུ་ཤོར་ན་དོན་དམ་གཤིས་ཀྱི་རང་ཞལ་མཇལ་མི་ནུས་པས་ན། དེ་འདྲའི་ ཙྩུ
གཟེབ་རྒྱ་ཐམས་ཅད་བོར་ལ། རིག་པ་མ་བཅོས་ལྷུན་གྲུབ་ཕྱོགས་མེད་མཉམ་པ་ཆེན་པོ་ཀུན་ཤོང་ནམ་མཁའ་ལྟར་རང་རིག་ཁྱབ་གདལ་ཀློང་
ཡངས་ཟང་ཀ་རྗེན་པའི་ངོ་བོ་ཤེས་པར་བྱོས་ཤིག་ཅེས་སོ། །དེའི་ཚུལ་ཡང་ཁྱུང་ཆེན་ལས། ལུས་ངག་བཅོས་ཤིང་ཡིད་ཀྱི་གཏད་འཛིན་པ། །ཆོས་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཉིད་བདེན་པ་སྒྲིབ་པར་བྱེད་པ་ལ། །དེ་བས་ལྷག་པའི་གཉེན་པོ་གཞན་པ་ཅི། །ཞེས་སོ། །ལུས་ངག་གཉིས་རྩོལ་སྒྲུབ་ཀྱིས་བཅོས་པ་དང་སེམས་
ཀྱང་དམིགས་གཏད་འཛིན་ཞེན་གྱི་དབང་དུ་ཤོར་བ་ན། དེས་ནི་ཆོས་ཉིད་དོན་དམ་བདེན་པའི་རང་ཞལ་སྒྲིབ་པར་བྱེད་པས་ན། དམིགས་གཏད་
འཛིན་ཞེན་དང་བྲལ་བའི་རིག་པ་ཆོས་སྐུའི་རང་ཞལ་རྗེན་པར་བལྟ་བ་འདི་ལས་ལྷག་པའི་རྩོལ་སྒྲུབ་འཛིན་ཞེན་གྱི་གཉེན་པོ་གཞན་པ་ཅི་ཞིག་ཡོད་ ༔
དེ་མེད་དོ་ཞེས་པའི་དོན་ནོ། ། ༈ གསུམ་པ་ཆོས་ཉིད་བྱང་ཆུབ་སེམས་ཀྱི་ཀློང་དུ་ཕུ་ཐག་བཀྲུ་བ་ནི། སྣང་གྲག་མཐོང་ཐོས་ཚོགས་དྲུག་ཅི་ཤར་
ཡང་། །ཐམས་ཅད་རང་གསལ་དབྱེ་བསལ་མེད་པའི་ཀློང་། །ཡེ་གྲོལ་མཉམ་པའི་ཀློང་དུ་ལ་ཟློས་ཤིག །དེའང་ཕྱི་གཟུང་བ་ཡུལ་གྱི་རྣམ་པར་ཤར་



ཆོས་དབྱིངས་
བཞི་བརྒྱ་ང་དྲུག་
༄༅། །བའི་སྣང་གྲག་མཐོང་ཐོས་སོགས་ཚོགས་དྲུག་གི་སྣང་བ་ཅི་ཤར་ནའང་ཤར་ཚད་ཐམས་ཅད་རང་རིག་སྟོང་གསལ་འགག་མེད་ཀྱི་རྩལ་
དང་རོལ་བ་ཡིན་པས་ན། རིག་པ་གཅིག་གི་རྩལ་དང་རོལ་བ་ལ་བཟང་ངན་གཉིས་ཀྱིས་དབྱེ་བསལ་མེད་པའི་ཆོས་དབྱིངས་སྐྱེ་བ་མེད་པའི་ཀློང་
ལས་མ་འདས་པའོ། །དེ་མིན་བསམ་བརྗོད་སྤྲོས་བའི་ཡུལ་མ་ཡིན་པ་ནི། སེངྒེ་རྩལ་རྫོགས་ལཾས། ང་ནི་སྟོང་པའི་ཚིག་དང་བྲལ། །ང་ལ་མུན་པའི་
ཆོས་མེད་པས། །ང་ནི་རང་སྣང་འོད་པོ་ཆེ། །ཞེས་ཀུན་བྱེད་རྒྱལ་པོ་ང་ནི་སྣང་བ་དང་སྟོང་པའི་ཕྱོགས་སུ་མ་ལྷུང་པའི་སྤྲོས་བྲལ་ཡིན་པས་ན་སྟོང་
པའི་ཚིག་དང་བྲལ་བ་དང༌། ང་ནི་རང་སྣང་འོད་པོ་ཆེའི་རང་རིག་རང་གསལ་བས་ན། མ་རིག་པ་མུན་པའི་ཆོས་དང་བྲལ་བ་ཉིད་ཡིན། ཞེས་དང་། །
མཛོད་འགྲེལ།



| ཁང་སར་བསྟན་པའི་དབང་ཕྱུག་གི་གསུང་འབུམ། །
ང་ལ་བྱས་པའི་ཆོས་མེད་པས། །ང་ནི་ཡེ་ནས་སྐྱེ་དང་བྲལ། །ཞེས་དང་། ང་ལ་རྟོག་པའི་མཐའ་མེད་པས། །ང་ནི་ཡིན་མིན་ཆོས་དང་བྲལ། །ཞེས་
ཀུན་བྱེད་རྒྱལ་པོ་རིག་པ་རང་བྱུང་གི་ཡེ་ཤེས་ནི་སྤྲོས་བྲལ་ནམ་མཁའ་ལྟ་བུའི་བྱ་བྱེད་རྩོལ་སྒྲུབ་ཀྱི་ཆོས་ལས་འདས་པའི་ཡེ་ནས་སྐྱེ་བ་དང་བྲལ་བ་
དང་། རྣམ་རྟོག་མཚན་མའི་མཐའ་དང་བྲལ་བས་ན། ཡིན་མིན་ཡོད་མེད་སོགས་མཐར་འཛིན་གྱི་ཆོས་ཐམས་ཅད་དང་བྲལ་བ་ཡིན་ནོ། །དེས་ན་ ༔
འཁོར་འདས་ཀྱི་ཆོས་ཐམས་ཅད་ད་ལྟ་གསར་དུ་བསྒོམ་པ་ལ་བརྟེན་ནས་སྟོང་པ་ཉིད་དུ་རྟོགས་ཏེ་གྲོལ་བ་ལྟ་བུའི་གསར་བྱུང་མ་ཡིན་པར། ཡེ་
གདོད་མ་ནས་གྲོལ་བའི་ཡེ་གྲོལ་མཉམ་པ་ཉིད་ཆོས་དབྱིངས་རིག་པའི་ཀློང་ལས་གཞན་དུ་མི་འདའ་བར་ལ་ཟློས་ཤིག རིག་པ་རང་བྱུང་གི་ཡེ་



ཆོས་དབྱིངས་ བཞི་བརྒྱ་ང་བདུན་ མཛོད་འགྲེལ།
སྒྱུ ༄༅། །ཤེས་ཆོས་ཟད་མིང་མེད་ཆེན་པོ་ཡེ་ནས་ཐིག་ལེ་ཉག་གཅིག་ཏུ་བཞུགས་པ་དེའི་ངང་དུ་ལ་བཟླ་བ་ནི་གནད་དོ། ། ༈ བཞི་བ་དབྱིངས་གཞི་
3 ཀློང་སེམས་ཀྱི་ངེས་ཚིག་ཕྱིར་བསྟན་པ་ནི། མཉམ་ཉིད་གཅིག་ལ་ཅིར་སྣང་འབྱུང་པའི་དབྱིངས། །ཡོན་ཏན་ཐམས་ཅད་སྐྱེད་པར་བྱེད་པའི་གཞི། ། །
ཐམས་ཅད་རང་བྱུང་དབྱེ་བསལ་མེད་པའི་ཀློང་། །ཀུན་འབྱུང་སྙིང་པོ་ཤར་བས་བྱང་ཆུབ་སེམས། །མཁའ་འདྲ་གདོད་ནས་དག་པར་ཤེས་པར་བྱ། །
དེའང་རང་བྱུང་རིག་པ་རྒྱ་ཆེ་ཞིང་ཁྱོན་ཡངས་པའི་སྟོང་ཆེན་མཉམ་པ་ཉིད་གཅིག་པུའི་ཀློང་ལ་ཅིར་ཡང་སྣང་བའི་འཁོར་འདས་ཀྱི་ཆོས་ཐམས་ཅད་
འབྱུང་བས་འཆར་གཞི་ཉིད་དུ་གནས་པའི་ཆ་ནས་དབྱིངས་ཞེས་བྱའོ། །དེ་ལྟ་བུའི་རིག་པ་ཆོས་ཀྱི་དབྱིངས་ཀྱི་ཡེ་ཤེས་དེ་ནི་ཅི་ཡང་མེད་ཀྱང་ཅིར་
60h



ཁང་སར་བསྟན་པའི་དབང་ཕྱུག་གི་གསུང་འབུམ།
ཡང་འཆར་རུང་གི་རྣམ་པ་ཅན། སྣ་ཚོགས་ཀྱི་སྣང་བ་མ་འགགས་ཤིང་སྒྲིབ་མེད་ས་ལེར་ཤར་ཞིང་སྟོན་པར་བྱེད་པས་ན་དེ་ལ་དོན་དམ་བྱང་ཆུབ་ཀྱི་
སེམས་ཞེས་ཀྱང་བརྗོད་དེ། ཀུན་བྱེད་ལས། འགག་པ་མེད་ཅིང་མ་བསྒྲིབས་པས། །ཆོས་ཀུན་མ་ལུས་སྟོན་པར་བྱེད། །ང་ནི་བྱང་ཆུབ་སེམས་ལ་
བྱ། །ཞེས་སོ། །དེ་འདྲའི་རིག་པ་ཆོས་ཀྱི་དབྱིངས་དེ་ནི་ལྷུན་གྲུབ་རིན་པོ་ཆེའི་ཡོན་ཏན་ཐམས་ཅད་མ་ལུས་པར་སྐྱེད་པར་བྱེད་པས་ན་གཞི་མ་ལྟ་ ༔
བུ་ཡིན་པས་གཞི་ཞེས་བྱ་སྟེ། དེའང་དཔེར་ན་ས་གཞི་འདི་ནི་འགྲོ་བ་རྣམས་རྒྱུ་བ་དང་མི་རྒྱུ་བའི་རྟེན་གཞི་ཡིན་པ་བཞིན་དུ། རིག་པ་ཆོས་ཀྱི་
# དབྱིངས་ནི་ཆོས་ཐམས་ཅད་སྐྱེད་པའི་གཞི་ཡིན་པས་ནའོ། །དེས་ན་ཆོས་ཐམས་ཅད་རང་བྱུང་རིག་པ་གཅིག་གི་རྩལ་དང་རོལ་བ་ཡིན་པ་དང༌།
5



ཆོས་དབྱིངས་
བཞི་བརྒྱ་ང་བརྒྱད་ མཛོད་འགྲེལ།
༄༅། །རྩལ་རོལ་པ་འདི་དག་རང་བྱུང་རིག་པ་གཅིག་པུ་འདི་དང་གཉིས་སུ་མེད་པས་ན། རིག་པ་དང་རྩལ་རོལ་བ་གཉིས་ལ་བཟང་ངན་དབྱེ་
བསལ་མེད་པས་ན་ཀ་དག་ཐིག་ལེ་ཉག་གཅིག་གི་ཀློང་ལས་མ་འདས་པ་ཡིན། དེས་ན་ཆོས་ཐམས་ཅད་ཆོས་ཉིད་རིག་པ་ཉག་གཅིག་ཡིན་ཏེ། །
ཀུན་བྱེད་ལས། སྟོན་པ་ཀུན་ཀྱང་ཆོས་ཉིད་ལ། །བསྟན་པ་ཀུན་ཀྱང་ཆོས་ཉིད་ཡིན། །འཁོར་གནས་དུས་ཀྱང་ཆོས་ཉིད་དེ། །ཆོས་ཉིད་མ་ཡིན་ ;
གཅིག་ཀྱང་མེད། །ཅེས་སོ། །དེ་ལྟར་གནས་དུས་སྟོན་པ་ཆོས་འཁོར་ཏེ་ཕུན་སུམ་ཚོགས་པ་ལྔ་ཡང་རིག་པ་བྱང་ཆུབ་ཀྱི་སེམས་འདི་ཉིད་ཡིན་ཏེ།
# ཀུན་བྱེད་ལས། ཐམས་ཅད་འབྱུང་བའི་སྙིང་པོ་སྟེ། །བྱང་ཆུབ་སེམས་ཀྱི་རང་བཞིན་ལས། །སྟོན་པ་གསུམ་ཡང་དེ་ལས་བྱུང་། །བསྟན་པ་གསུམ་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཡང་དེ་ལས་བྱུང༌། །འཁོར་གནས་དུས་ཀྱང་དེ་ལས་བྱུང་། །ཐམས་ཅད་འབྱུང་བའི་སྙིང་པོར་བཤད། །ཅེས་འཁོར་འདས་ཀྱི་ཆོས་ཐམས་ཅད་
འབྱུང་བའི་སྙིང་པོ་ལྟ་བུ་ནི་རིག་པ་བྱང་ཆུབ་ཀྱི་སེམས་འདི་ཉིད་ཡིན་པས་ན། འདིའི་རང་བཞིན་ལས་ཆོས་སྐུ་དང་ལོངས་སྐུ་སྤྲུལ་སྐུ་སྟེ་སྟོན་པ་
གསུམ་ཡང་དེ་ལས་བྱུང་བར་མ་ཟད། བསྟན་པ་ཡང་ཕྱི་མཚན་ཉིད་རྒྱུའི་ཐེག་པ། འདུལ་བ་མདོ་སྡེ་མངོན་པ་སྟེ་ཕྱི་ཀུན་འབྱུང་འདྲེན་པའི་ཐེག་པ་ སྒྲ་
གསུམ་སྤྲུལ་སྐུའི་བསྟན་པ་དང༌། ནང་བཀའ་ཐུབ་རིག་བྱེད་ཀྱི་ཐེག་པ་ཀྲི་ཡ་ཨུ་པ་ཡོ་ག་གསུམ་སྟེ་ལོངས་སྐུའི་བསྟན་པ་དང༌། གསང་བ་དབང་
ཎྞཾ སྒྱུར་ཐབས་ཀྱི་ཐེག་པ་ལ་མ་ཧཱ་ཨ་ནུ་ཨ་ཏི་སྟེ་ཆོས་སྐུའི་བསྟན་པ་སྟེ་བསྟན་པ་གསུམ་ཡང་བྱང་ཆུབ་ཀྱི་སེམས་ལས་བྱུང་བ་དང་། འཁོར་དང་གནས་ །



ཆོས་དབྱིངས་
བཞི་བརྒྱ་ང་དགུ་
༄༅། །དང་དུས་སོགས་ཐམས་ཅད་འབྱུང་བས་ན། བྱང་ཆུབ་སེམས་ནི་ཆོས་ཐམས་ཅད་ཀྱི་སྙིང་པོ་ཞེས་བྱ་སྟེ། འཁོར་གསུམ་ནི་སྤྲུལ་སྐུའི་འཁོར་
དགེ་སློང་ཕ་མ་གཉིས་དགེ་བསྙེན་ཕ་མ་གཉིས་ཏེ་རྣམ་པ་བཞི། ལོངས་སྐུའི་འཁོར་བྱང་སེམས་ས་བཅུ་ལ་གནས་པ་དང༌། ཆོས་སྐུའི་འཁོར་ཆོས་
ཅན་ཐམས་ཅད་ཆོས་ཉིད་ཀྱི་རོལ་པར་ཤར་བ་རྣམས་དང་ཡེ་ཤེས་ལྔ་སོགས་རྒྱ་མཚོའི་ཚོགས་སོ། །གནས་གསུམ་ནི་ཆོས་སྐུའི་གནས་བསམ་
བརྗོད་ལས་འདས་པ་ཆོས་ཀྱི་དབྱིངས་དོན་གྱི་འོག་མིན་དང་། ལོངས་སྐུའི་གནས་རིགས་ལྔའི་ཞིང་དང་འོག་མིན་ཁང་བུ་བརྩེགས་པའམ་ཕྱེད་སྤྲུལ་
# ལོངས་སྐུའི་ཞིང་། སྤྲུལ་སྐུའི་གནས་བྱ་རྒོད་ཕུང་བོ་སོགས་མ་ངེས་པའི་གནས་རྣམས་སོ། །དུས་གསུམ་ནི་ཆོས་སྐུའི་དུས་བརྗོད་དུ་མེད་པ། ལོངས་



ཁང་སར་བསྟན་པའི་དབང་ཕྱུག་གི་གསུང་འབུམ།
# སྐུའི་དུས་གསལ་དག་རྒྱུན་གྱི་འཁོར་ལོ། སྤྲུལ་སྐུའི་དུས་ཆོས་འབྱུང་མཐུན་རྐྱེན་ཚོགས་པའོ། །དེས་ན་ཆོས་ཀུན་འབྱུང་བའི་གཞི་ཡང་དོན་དམ་
བྱང་ཆུབ་ཀྱི་སེམས་རིན་པོ་ཆེ་འདི་ཉིད་ཡིན་པ་དང་། ཆོས་ཀུན་གྱི་སྙིང་པོར་ཤར་བས་ཆོས་དེ་ཉིད་ཀྱང་དོན་དམ་བྱང་ཆུབ་ཀྱི་སེམས་འདི་ཉིད་ཡིན་
ཏེ། ཀུན་བྱེད་ལས། ང་ཞེས་བྱ་བ་སྙིང་པོ་སྟེ། །ཆོས་རྣམས་ཀུན་གྱི་སྙིང་པོ་ཡིན། །ཞེས་སོ། །དེའི་ཕྱིར་ན་དོན་དམ་བྱང་ཆུབ་ཀྱི་སེམས་ནི་ནམ་
མཁའ་དང་འདྲ་བའི་སྤྲོས་པ་ཐམས་ཅད་དང་བྲལ་བ་ཡེ་གདོད་མ་ནས་ཅིར་ཡང་མ་གྲུབ་པ་སྒྲིབ་པ་ཐམས་ཅད་དང་བྲལ་བས་ཀ་ནས་དག་པར་
# ཤེས་པར་བྱའོ། །ཞེས་སོ། ། ༈ ལྔ་པ་བྱང་ཆུབ་སེམས་ཀྱི་ངེས་ཚིག་བྱེ་བྲག་ཏུ་བཤད་པ་ནི། རང་བྱུང་ཡེ་ཤེས་གཞི་ཀློང་ཡངས་པ་ལ། །ཡེ་ནས་དྲི་
414



ཆོས་དབྱིངས་
བཞི་བརྒྱ་དྲུག་ཅུ་
༄༅། །མེད་འཁོར་བས་མ་གོས་བྱང་། །ཡོན་ཏན་ལྷུན་གྲུབ་རྒྱུ་འབྲས་འདས་བར་ཆུབ། །རང་རིག་སྙང་པོ་འོད་གསལ་དག་པའི་སེམས། །བྱང་
ཆུབ་སེམས་སུ་ཀུན་འདུས་རྣམ་པར་དག །དེའང་རང་བྱུང་རིག་པའི་ཡེ་ཤེས་རྒྱ་ཆད་ཕྱོགས་ལྷུང་དང་བྲལ་བ། འཁོར་འདས་ཡོངས་ལ་ཁྱབ་པའི་
གཞི་ཀློང་ཡངས་པ་ཆེན་པོ་འདི་ལ་བྱང་ཆུབ་ཀྱི་སེམས་ཞེས་ཅིའི་ཕྱིར་དུ་བརྗོད་པ་ཡིན་ཞེ་ན། རང་བྱུང་རིག་པའི་ཡེ་ཤེས་འདི་ཉིད་ཡེ་གདོད་མ་
ནས་རྣམ་པར་དག་པ་ཉོན་ཤེས་ཀྱི་སྒྲིབ་པ་དང་། འཁོར་བའི་དྲི་མ་སོགས་གང་ཡང་མེད་པ་དང་། སྲིད་པ་འཁོར་བའི་འཁྲུལ་སྣང་གང་གིས་ཀྱང་
མ་གོས་པར་རང་སར་གྲོལ་བ་ལ་བྱང་ཞེས་བྱ་སྟེ། ཀུན་བྱེད་ལས། བྱང་བའི་དོན་ནི་འདི་ལྟ་སྟེ། །སྙིང་པོ་བྱང་ཆུབ་སེམས་དེ་ནི། །རང་བྱུང་ཡེ་
མཛོད་འགྲེལ། །



ཁང་སར་བསྟན་པའི་དབང་ཕྱུག་གི་གསུང་འབུམ། །
ཤེས་རྣམ་དག་པར། །ཀུན་བྱེད་རྒྱལ་པོས་བྱས་པ་ཀུན། །ཀུན་བཟང་ཉིད་དུ་རྣམ་དག་པས། །བྱང་ཞེས་བྱ་བར་བཤད་པ་ཡིན། །ཞེས་སོ། །དེ་
འདྲའི་རིག་པའི་ཡེ་ཤེས་དེ་ལ་ཡོན་ཏན་ཐམས་ཅད་ཡེ་རྫོགས་ཀྱི་ངོ་བོར་བཞུགས་པས་ན་སྐུ་དང་ཡེ་ཤེས་ཀྱི་སྣང་བ་ཐམས་ཅད་མ་བཅོས་རང་བྱུང་
# ལྷུན་གྱིས་གྲུབ་པའི་ཕྱིར་གང་ཡང་འཆར་རུང་གི་བྱེད་པོ་ཉིད་ཡིན་པ་དང་དེ་ཐམས་ཅད་བྱེད་རྩོལ་རྒྱུ་འབྲས་ལ་མ་ལྟོས་པར། རྩོལ་སྒྲུབ་ལས་
འདས་པའི་ངོ་བོར་འུབ་ཀྱིས་ཆུབ་པས་ན་ཆུབ་ཅེས་བྱ་སྟེ། ཀུན་བྱེད་ལས། ཆུབ་ཅེས་བྱ་བ་འདི་ལྟ་སྟེ། །སྙིང་པོ་རང་བྱུང་ཡེ་ཤེས་ཏེ། །སྣང་བ་དང་
# ནི་སྲིད་པ་དང་། །སྣོད་དང་བཅུད་ཀྱི་བསྡུས་པ་དང་། །དུས་གསུམ་སངས་རྒྱས་ཐམས་ཅད་དང༌། །ཁམས་གསུམ་རྒྱུད་དྲུག་སེམས་ཅན་དང༌། །དེ་
416



ཆོས་དབྱིངས་ བཞི་བརྒྱ་རེ་གཅིག་ མཛོད་འགྲེལ།
༄༅། །བཞིན་ཉིད་ནི་ཐམས་ཅད་ལ། །ཀུན་ལ་ཆུབ་སྟེ་ཁྱབ་པར་གནས། །དེ་ལ་ཆུབ་ཅེས་བྱ་བར་བཤད། །ཅེས་མདོར་ན། སྣང་སྟོང་། སྣོད།
བཅུད། སངས་རྒྱས་དང་སེམས་ཅན་ཡོད་དོ་ཅོག་ཐམས་ཅད་རིག་པ་ཅིག་གི་ཀློང་དུ་འུབ་ཀྱིས་འདུས་ཤིང་ཡོངས་སུ་ཆུབ་པས་ན་ཆུབ་ཅེས་བརྗོད་།
དོ། །དེ་འདྲ་བའི་རང་རིག་སྙིང་པོའི་ཡེ་ཤེས་དེ་སྟོང་པ་ཕྱོགས་གཅིག་ཏུ་ལྷུང་བ་ལྟ་བུ་མ་ཡིན་པར། ཐུགས་རྗེ་ཀུན་ཁྱབ་ཏུ་གནས་པས་ན་འཁོར
འདས་ཀུན་ལ་ཁྱབ་ཅིང་འོད་གསལ་དག་པའི་རྣམ་པ་ཅན། སོ་སོ་རང་རིག་པའི་ཡེ་ཤེས་སམ་རང་རིག་རང་ཤེས་ཀྱི་ཤེས་པ་གོ་མ་འགགས་པས་ན་
སེམས་ཞེས་བྱ་སྟེ། ཀུན་བྱེད་ལས། སེམས་ཀྱི་དོན་ནི་འདི་ལྟ་སྟེ། །སྙིང་པོ་རང་བྱུང་ཡེ་ཤེས་དེས། །སྣང་སྲིད་སྣོད་བཅུད་ཐམས་ཅད་ལ། །འཇུག



ཅིང་དབང་བསྒྱུར་གསལ་བར་གཅོད། །དེས་ན་སེམས་ཞེས་བྱ་བར་བཤད། །ཅེས་སོ། །དེས་ན་རིག་པ་བྱང་ཆུབ་ཀྱི་སེམས་སུ་འཁོར་འདས་ཀྱི་
ཆོས་ཀུན་གཉིས་མེད་ཟུང་འཇུག་གི་ཚུལ་དུ་འདུས་པ་དང་། ཡེ་ནས་དྲི་མས་མ་གོས་པའི་རྣམ་པར་དག་པ་ཡིན་ཏེ། དོན་དམ་བྱང་ཆུབ་ཀྱི་སེམས་
ཞེས་པའི་སེམས་དེ་སོ་སོ་རང་རིག་གི་ཡེ་ཤེས་ལ་གོ་དགོས་པ་དང༌། རྟོག་ཚོགས་ཀྱི་སེམས་དང་སེམས་བྱུང་ནི་རོལ་བའི་རྩལ་ལས་མ་དག་པར་
ཤར་བས་ན་འཁྲུལ་རྟོག་ཡིན་པས་དེ་གཉིས་རྫས་འགལ་བའི་ཕྱིར་རོ། ། ༈ དྲུག་པ་རྒྱུ་མཚན་ངེས་པའི་མཐའ་སྡུད་ནི། རྩལ་ལས་རོལ་བར་ཤར་
# བའི་རང་ངོ་ལ། །རྟོགས་པས་གློ་བུར་ཡང་སངས་རྒྱས་པ་དང༌། །མ་རྟོགས་མ་རིག་འཁྲུལ་བའི་ཚོགས་ཤར་བས། །ཀུན་གཞི་ལས་མཆེད་ཚོགས་
418



ཆོས་དབྱིངས་
བཞི་བརྒྱ་རེ་གཉིས་ མཛོད་འགྲེལ།
༄༅། །བརྒྱད་ཡུལ་དང་བཅས། །སྣང་སྲིད་སྣོད་བཅུད་རོལ་བར་ཅི་ཤར་ཡང་། །བྱང་ཆུབ་སེམས་ཀྱི་ཀློང་ལས་གཡོས་པ་མེད། །སེམས་ཀློང་མ་
གཡོས་མཉམ་པའི་ངང་ཉིད་དུ། །འཁོར་འདས་འུབ་ཆུབ་དགོངས་ཀློང་ཡངས་པར་གྲོལ། །དེའང་དོན་དམ་བྱང་ཆུབ་ཀྱི་སེམས་རང་བྱུང་གི་རིག་པ་
འདི་ནི་ཅི་ཡང་མེད་ཀྱང་ཅིར་ཡང་འཆར་རུང་བ་མེ་ལོང་ལྟ་བུ་ཡིན་པས་ན། རིག་པའི་རྩལ་ལས་རོལ་བར་ཤར་བའི་དག་དང་མ་དག་གི་སྣང་ཆ་
གང་ཡིན་ནའང་རིག་པ་རང་གི་ངོ་བོ་ལ་སྤྲོས་པ་ཐམས་ཅད་དང་བྲལ་བའི་ཅིར་ཡང་མ་གྲུབ་ལ་དེའི་རང་ངོའམ་གནས་ལུགས་ཟབ་མོའི་དོན་ཇི་ལྟ་
བ་བཞིན་དུ་རྟོགས་པའི་འབྲས་བུ་ལ་བརྟེན་ནས་གློ་བུར་དྲི་བྲལ་གྱི་ཚུལ་དུ་ཡང་སངས་རྒྱས་པའི་སྣང་བའང་རིག་པ་ཉིད་ཀྱི་སྣང་ཚུལ་ལས་གཞན་



ཁང་སར་བསྟན་པའི་དབང་ཕྱུག་གི་གསུང་འབུམ། །
དུ་མ་གཡོས་པ་དང་། རིག་པའི་གནས་ལུགས་ཀྱི་དོན་ཇི་ལྟ་བ་བཞིན་དུ་མ་རྟོག་པས་མ་རིག་འཁྲུལ་བའི་སེམས་ཅན་རྣམས་ཀྱི་སྣང་ངོར་ཤར་བའི་
སྣོད་བཅུད་ཚོགས་བརྒྱད་ཀྱི་སྣང་བ་དང་བཅས་པ་ཅི་ཤར་བ་ཐམས་ཅད་རིག་པའི་ངང་ལས་མ་གཡོས་པ་དང་། ཀུན་གཞི་མ་རིག་པ་ལུང་མ་
བསྟན་ལས་མཆེད་པ་ནི་ཀུན་གཞིའི་རྣམ་ཤེས་རྟོག་མེད་དྭངས་གསལ་དེ་མཆེད། དེ་ལས་དབང་པོ་སྒོ་ལྔའི་ཤེས་པ་མིག་གིས་གཟུགས་མཐོང་བ་ ༔
ཙམ་དང༌། རྣ་བས་སྒྲ་ཐོས་པ་ཙམ་སོགས་སྒོ་ལྔའི་རྣམ་ཤེས་རྟོག་མེད་ལྔ་མཆེད། དེ་ནས་ཡིད་ཤེས་མཆེད་པ་ཡིན། ཡིད་ཤེས་ལ་རྟོག་པ་དང་
བཅས་པ་ཡུལ་འཛིན་པ་ཞིག་དང་། རྟོག་མེད་རྩེ་གཅིག་ཏུ་གནས་པའི་ཡུལ་མི་འཛིན་པ་དང་གཉིས་ཡོད། །དེ་ལས་ཉོན་ཡིད་མཆེད་དེ་ཉོན་མོངས་



ཆོས་དབྱིངས་ བཞི་བརྒྱ་རེ་གསུམ་ མཛོད་འགྲེལ།
༄༅། །དུག་གསུམ་དུག་ལྔ་སོགས་མཆེད་དོ། །དེ་ལྟར་མཆེད་པས་རྣམ་ཤེས་ཚོགས་བརྒྱད་དང༌། དེ་དག་གི་ཡུལ་དང་བཅས་པ་སོགས་མདོར་ན་
སྣང་སྲིད་སྣོད་བཅུད་ཡོད་དོ་ཅོག་འདི་དག་རིག་པའི་རྩལ་རོལ་བར་ཅི་ཞིག་ཤར་ནའང་རིག་པ་བྱང་ཆུབ་སེམས་ཀྱི་ཀློང་ལས་གཡོ་མ་མྱོང་བས་ན་
གཡོས་པ་མེད། དེས་ན་བྱང་ཆུབ་སེམས་ཀྱི་ཀློང་ལས་མ་གཡོས་པའི་འཁོར་འདས་མཉམ་པ་ཆེན་པོའི་ངང་ཉིད་དུ་འཁོར་འདུས་ཀྱི་ཆོས་ཡོད་དོ་ བློ
ཅོག་ཐམས་ཅད་འབ་ཏུ་འདུས་ཤིང་ཡོངས་སུ་ཆུབ་པའི་མཉམ་ཉིད་རིག་པའི་དགོངས་ཀློང་ཡངས་པ་ཆེན་པོའི་ངང་ལ་ཡེ་གྲོལ་དུ་འདུག་གོ །དེས་
ན་རྩལ་དང་རོལ་བར་ཤར་ཚད་ཐམས་ཅད་རིག་པ་མེད་སྣང་སྒྱུ་མའི་རང་གཟུགས་རང་ལ་ཤར་བས་ན། རིག་པ་ཅིར་ཡང་འཆར་པའི་གཞི་རུ་ལྷུན་



ཁང་སར་བསྟན་པའི་དབང་ཕྱུག་གི་གསུང་འབུམ། །
གྱིས་གྲུབ་པ་ཡིན་ཏེ། མུ་ཏིག་ཕྲེང་བ་ལས། དེ་ལྟ་བུ་ཡི་སེམས་ཉིད་ནི། །དགོས་འདོད་སྐོང་བས་ནོར་བུ་འདྲ། །དགོས་པ་ཚང་བའི་བང་མཛོད་
འདྲ། །གང་བསྟན་སྣང་བས་མེ་ལོང་འདྲ། །དྲི་མེད་གསལ་པས་ཤེལ་གོང་འདྲ། །ཞེས་རིག་པ་འདི་ནི་རང་གི་ངོ་བོ་ལ་ཡོན་ཏན་ལྷུན་གྲུབ་ཏུ་ཡོད་པ་
ལ་མཚོན་ནས་ནོར་བུ་དང་འདྲ་བ་དང་། གང་དགོས་འབད་མེད་རང་བྱུང་དུ་ཡོད་པས་ན་བང་མཛོད་དང་འདྲ་བ་དང་། འཆར་གཞི་གོ་མ་འགགས་ གྷ
པར་ཤར་བ་ལ་མཚོན་ནས་མེ་ལོང་དང་འདྲ་བ་དང༌། ཟང་ཐལ་རྗེན་པའི་ངོ་བོ་མཚོན་པས་ན་ཤེལ་གོང་དང་འདྲ་བའོ། །ཡང་དེ་ཉིད་ལས། སྣ་
# ཚོགས་སྣང་བས་ཟ་འོག་འདྲ། །སྤྲོ་བསྡུ་མེད་པས་ཁྱུང་ཆེན་འདྲ། །ལྟ་བའི་རྩལ་རྫོགས་སེང་གེ་འདྲ། །གཏིང་རྫོགས་ཁྱབ་པས་རྒྱ་མཚོ་འདྲ། །རང་



ཆོས་དབྱིངས་
བཞི་བརྒྱ་རེ་བཞི་ མཛོད་འགྲེལ།
༄༅། །བྱུང་གྲོལ་བའི་ནམ་མཁའ་འདྲ། །ཐམས་ཅད་བརྟན་པས་ས་གཞི་ལྟར། །ཡུལ་རྣམས་ཀུན་ལས་ཁྱད་པར་འཕགས། །ཞེས་རིག་པ་འདི་
ཉིད་སྣང་ཚུལ་མ་འགགས་པར་སྣ་ཚོགས་བཀྲ་བའི་ཆ་ནས་ཟ་འོག་དང་འདྲ་བ་དང་། གཡང་ས་ཆོད་ཅིང་རིག་པ་རང་གནས་ལ་སྤྲོ་བསྡུ་མེད་པའི་ཆ་
# ནས་ཁྱུང་ཆེན་དང་འདྲ་བ་དང་། རེ་དོགས་མེད་པའི་ཆ་ནས་སེང་གེ་དང་འདྲ་བ་དང་། ཁ་གཏིང་མེད་པར་དྭངས་གསལ་གྱི་ཆ་ནས་རྒྱ་མཚོ་དང་འདྲ་
བ་དང་། དངོས་པོ་དང་མཚན་མ་ཅིར་ཡང་མ་གྲུབ་པའི་སྟོང་པ་ཡིན་པའི་ཆ་ནས་ནམ་མཁའ་དང་འདྲ་བ་དང༌། སྐུ་དང་ཡེ་ཤེས་ལ་སོགས་པའི་ཡོན་།
ཏན་ཐམས་ཅད་ཀྱི་རྟེན་བྱེད་པས་ན་ས་གཞི་དང་ཆོས་མཚུངས་པའོ། ། ༈ ད་ནི་གོང་གི་ལེའུའི་གཞུང་གི་ས་བཅད་བཅུ་བཞི་བ་གནས་ལུགས་དངོས་



ཁང་སར་བསྟན་པའི་དབང་ཕྱུག་གི་གསུང་འབུམ། །
བཤད་པ་ལ་གཉིས་ལས། དང་པོ་གཤིས་རང་བབས་རྣལ་མའི་ངོ་བོ་བཤད་པ་ནི། གཤིས་ལ་འཁོར་འདས་མི་སྲིད་རང་བཞིན་བབས། །བཟང་ངན་
བླང་དོར་མི་སྲིད་རང་བཞིན་བབས། །སྤངས་ཐོབ་བཟུང་འཛིན་མི་སྲིད་རང་བཞིན་བབས། །དུག་ལྔའི་ཉོན་མོངས་མི་སྲིད་རང་བཞིན་བབས། །རྒྱ་
ཆད་ཕྱོགས་ལྷུང་མི་སྲིད་རང་བཞིན་བབས། །རྩལ་དང་འཆར་བ་མི་སྲིད་རང་བཞིན་བབས། །ཕྱོགས་ཙམ་བཏགས་པ་མི་འགོག་རང་བཞིན་
བབས། །དེའང་རིག་པའི་ངོ་བོ་ཅི་ཡང་མ་གྲུབ་པའི་སྤྲོས་བྲལ་ཟང་ཀ་རྗེན་པ་ལས་མ་འདས་ཀྱང་ཅིར་ཡང་འཆར་རུང་གི་རྣམ་པ་ཅན་ཡིན་པ་ལ་
# གཞལ་ནས་ཐ་སྙད་དུ་མིང་སྣ་ཚོགས་བཏགས་པ་ལས། རིག་པ་རང་གི་ངོ་བོའི་གནས་ལུགས་ཀྱི་གཤིས་ལ་སྲིད་པ་འཁོར་བ་ཞེས་སྤང་བྱ་ཞིག་མེད་
424



བཞི་བརྒྱ་རེ་ལྔ་
༄༅། །པ་བཞིན་དུ་ཞི་བ་མྱང་འདས་ཞེས་བསྒྲུབ་བྱ་ཞིག་ཀྱང་ཡེ་ནས་མི་སྲིད་པ་ནི་རིག་པའི་རང་བཞིན་གཤིས་ཀྱི་བཞུགས་ཚུལ་རང་བབས་ཀྱི་ངོ་
བོ་ཡིན་ནོ། །དེ་བཞིན་དུ་རིག་པ་རང་གི་ངོ་བོའི་ཡིན་ལུགས་ཀྱི་གཤིས་ལ་དཀར་ཆོས་དགེ་བའི་ལས་ཞེས་བཟང་པོ་ཞིག་བསྒྲུབ་ཏུ་མེད་པ་བཞིན་དུ་
ནག་པོ་མི་དགེ་བའི་ལས་ཞེས་ངན་པ་ཞིག་སྤང་རྒྱུའང་མེད་པས་ན་བླང་དོར་བྱེད་ཡུལ་མི་སྲིད་པར་ཐམས་ཅད་ཟང་ཐལ་རྗེན་པའི་ངོ་བོ་ལས་མ་ བྷཱུ
འདས་པ་ནི་རིག་པའི་རང་བཞིན་གཤིས་ཀྱི་བཞུགས་ཚུལ་རང་བབས་ཀྱི་ངོ་བོ་ཡིན། སྤང་བྱ་ལས་དང་ཉོན་མོངས་པ་དང༌། ཐོབ་བྱ་སངས་རྒྱས་ཀྱི་
གོ་འཕང་གཉིས་ཀ་གང་ཡང་མེད་པས་ན་གཟུང་འཛིན་འཁྲུལ་པའི་སྣང་བ་ཞེས་བྱ་བ་ཞིག་ཡེ་ནས་མི་སྲིད་པ་ནི་རིག་པའི་རང་བཞིན་གཤིས་ཀྱི་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བཞུགས་ཚུལ་ལམ་རང་བབས་ཀྱི་ངོ་བོ་ཡིན། དེ་བཞིན་དུ་འཁོར་བ་མེད་ན་འཁོར་བར་འཁྱམ་བྱེད་ཀྱི་གཞི་གཟུང་འཛིན་གཉིས་ཀྱང་མེད་དགོས་
ལ། དེ་མེད་ན་དུག་གསུམ་དང་དུག་ལྔའི་ཉོན་མོངས་ཞེས་པའང་མི་སྲིད་པར་ཡེ་སངས་རང་སངས་པའི་སྤྲོས་བྲལ་མཉམ་པ་ཉིད་དུ་འདུག་པ་ནི་
རང་བཞིན་གཤིས་ཀྱི་བཞུགས་ཚུལ་ལམ་རང་བབས་ཀྱི་ངོ་བོ་ཡིན། རིག་པ་རང་གི་ངོ་བོའི་གནས་ལུགས་ཀྱི་གཤིས་རྒྱ་གང་དུའང་མ་ཆད་ཕྱོགས་
གང་དུའང་མ་ལྷུང་བས་ན། རྒྱ་ཆད་ཕྱོགས་ལྷུང་ཞེས་པ་ཡེ་ནས་མི་སྲིད་པས་ཀ་དག་ཐིག་ལེ་ཉག་གཅིག་ཏུ་འདུག་པ་ནི་རིང་བཞིན་གྱི་བབས་ཡིན།
# དེའི་ཚུལ་ཡང་ཀློང་དྲུག་པ་ལས། མཚོན་ཚིག་དུ་མའི་སྤྲོས་དང་བྲལ། །ཆོས་མེད་བརྟགས་པ་ཀུན་ལས་འདས། །སངས་རྒྱས་མེད་ཅིང་སེམས་ཅན་



ཆོས་དབྱིངས་
བཞི་བརྒྱ་རེ་དྲུག་
༄༅། །མེད། །ཅེས་དང་། ཐལ་འགྱུར་ལས། ཆོས་ཉིད་སུས་ཀྱང་བྱས་པ་མེད། །རང་བཞིན་དག་པས་སྤྲོས་དང་བྲལ། །རྣམ་རྟོག་ཐ་དད་ཡུལ་
ལས་འདས། །ཞེས་སོ། །དེ་ལྟར་རིག་པའི་ངོ་བོ་ཅི་ཡང་མ་གྲུབ་པའི་སྟོང་པ་ཡིན་ཡང་། ཅིར་ཡང་འཆར་རུང་གི་བྱེད་པོ་ཉིད་དུ་ལྷུན་གྱིས་གྲུབ་པ་
ལ་བརྟེན་ནས་རྩལ་དང་རོལ་པ་ཞེས་བརྗོད་ཀྱང་། དོན་ལ་ཡེ་ནས་རིག་པ་ཡེ་གྲོལ་དང་། རྩལ་རྒྱ་གྲོལ་ཏུ་འདུག་པས་ན་རྩལ་དང་། རོལ་པ་ལས་ སྒྱུ
འཆར་བ་མི་སྲིད་པར་ཀུན་བཟང་ཐིག་ལེ་ཉག་གཅིག་ཏུ་འདུག་པ་ནི་རང་བཞིན་བབས་ཀྱི་གནས་ལུགས་ཡིན་ནོ། །འོན་ཀྱང་ད་ལྟ་གང་སྣང་གང་
ཤར་ཐམས་ཅད་སྒྱུ་མ་དང་རྨི་ལམ་ལྟ་བུའི་རྟེན་ཅིང་འབྲེལ་འབྱུང་གི་སྣང་བ་ཙམ་སངས་རྒྱས་དང་སེམས་ཅན་ཀྱི་རྣམ་དབྱེ་སོགས་ཕྱོགས་ཙམ་དུ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བཏགས་པ་དེའང་མི་འགོག་རང་སར་བཞག་ཀྱང་དེས་མི་གནོད་དེ། ཅིའི་ཕྱིར་ན། གནས་ལུགས་རྟོགས་ན་སྣང་བ་འདི་དག་རང་ཤར། རང་ཡལ།།
རང་གྲོལ་དུ་འགྲོ་བ་དེ་ཡང་རང་བཞིན་གྱི་བབས་ཡིན་ནོ། ། ༈ གཉིས་པ་བརྟགས་པར་མི་འགོག་ལ་རྩལ་དང་འཆར་གཞི་མེད་པ་ཅིའི་ཕྱིར་ཞེ་ན་
བཤད་པ་ནི། རང་བྱུང་ཡེ་ཤེས་ཆོས་ཟད་མིང་མེད་པ། །རྩལ་དང་རོལ་བ་ཅི་ཤར་གཞི་མེད་ཉིད། །འཆིང་གྲོལ་མེད་པ་གནས་ལུགས་རང་བཞིན་ གླུ
བབས། །གྲོལ་ཞེས་བརྡར་བཏགས་རང་ཡལ་ རྗེས་མེད་ཙམ། །ཀུན་ཡིན་ཀུན་མིན་བཏགས་པར་མི་འགལ་བས། །ཡེ་ནས་གྲོལ་ཞེས་ཚིག་ཏུ་
# བརྗོད་པ་ཡིན། །དེའང་རང་བྱུང་ཡེ་ཤེས་ཞེས་པ་དེ་ལ་བརྟགས་ཤིང་དཔྱད་ན་རང་བྱུང་ཡེ་ཤེས་ཀྱི་དོན་ནི་ངོ་བོ་མེད་པའི་སྟོང་པ་ཡིན་ལ། མིང་ནི་



ཆོས་དབྱིངས་
བཞི་བརྒྱ་རེ་བདུན་ མཛོད་འགྲེལ། །
༄༅། །ཀུན་ཏུ་བཙལ་ན་མི་རྙེད་པའི་སྟོང་པར་འདུག དེས་ན་རང་བྱུང་ཡེ་ཤེས་དེའི་མིང་དོན་གཉིས་ལ་བརྟགས་ན་མེད་པ་ཟང་ཀ་མ་ཆོས་ཟད་
བློ་ལས་འདས་པས་ན་མིང་ཙམ་ཡང་མེད་ལ་དོན་ཡང་མི་རྙེད་དོ། །དེས་ན་རང་བྱུང་ཡེ་ཤེས་ཞེས་པའི་མིང་དོན་གཉིས་ལ་འབྲེལ་བའང་མེད་དེ། །
གཉིས་ཀ་མེད་པའི་ཕྱིར་རོ། །དེའི་ཕྱིར་ན་རིག་པ་མེད་ན་དེའི་རྩལ་ཡོད་མི་སྲིད་པ་དང༌། དེ་མེད་ན་དེའི་རོལ་བ་ཞེས་ཅི་ཤར་ཡང་མེད་པ་ཉིད་
ལས་སྣང་ཚུལ་མ་འགགས་པར་སྣང་དུས་དེ་ལྟར་བཏགས་པ་མ་གཏོགས་དོན་ལ་དེ་ཡང་གཞི་མེད་རྩ་བ་དང་བྲལ་བ་ཉིད་དོ། །རིག་པ་མེད་ན་མ་
རིག་པའང་ཡོད་མི་སྲིད་ལ། དེ་མེད་ན་དེ་ལས་མཆེད་པའི་གཟུང་འཛིན་གཉིས་མེད་ལ། དེ་མེད་ན་གཟུང་འཛིན་འཁྲུལ་བའི་འཆིང་བ་མེད། དེ་



ཁང་སར་བསྟན་པའི་དབང་ཕྱུག་གི་གསུང་འབུམ།
མེད་ན་དེ་ལས་གྲོལ་བའང་མེད་པ་དེ་ནི་གནས་ལུགས་རང་བཞིན་གྱི་བབས་ཡིན་ནོ། །དེས་ན་རིག་པའི་ངོ་བོ་བཙལ་ན་ཅི་ཡང་མེད་ཀྱང༌། ཅིར་
ཡང་འཆར་རུང་གི་སྣང་ཚུལ་མ་འགགས་པར་སྣང་ཚུལ་སྣང་དུས་མིང་སོ་སོར་བཏགས་པ་ནི་སྒྱུ་མའི་སྣང་བ་བཞིན་ནོ། །སྒྱུ་མ་འཕྲུལ་མཁན་གྱི་
གང་ཟག་དང་། དེའི་འཕྲུལ་བྱེད་ཀྱི་རྫས་སྔགས་དང༌། རྫས་སྔགས་ཀྱི་རོལ་བ་སྒྱུ་མའི་སྐྱེས་པ་དང་བུད་མེད་རྟ་གླང་སོགས་མ་བརྟགས་མ་དཔྱད་ ཧཱུྃ
པའི་སྣང་ངོར་མ་འགགས་པར་ཡ་མཚན་པའི་གནས་ཡིན་ཏེ། སྒྱུ་མ་མཁན་ལ་བརྟེན་ནས་རྫས་སྔགས་དང༌། དེ་ལ་བརྟེན་ནས་རྟ་གླང་སོགས་སྣང་
བ་ནི་གཅིག་ལས་གཅིག་ཤར་བ་ལྟར་རིག་པ་ལ་བརྟེན་ནས་རྩལ་དང་། དེ་ལ་བརྟེན་ནས་རོལ་བ་སྣང་སྲིད་འཁོར་འདས་སུ་སྣང་བ་སྟེ་མ་བརྟགས་



ཆོས་དབྱིངས་
༄༅། །མ་དཔྱད་པའི་ངོར་དེ་ལྟར་སྣང་ནའང་། བརྟགས་ན་མེད་དེ། དཔེར་ན་སྒྱུ་མའི་རྟ་གླང་མེད་པ་གསལ་སྣང་དང་རིགས་སྔགས་ གྲག་སྟོང་
རྗེས་མེད། སྒྱུ་མ་མཁན་གྱི་ལུས་རྡུལ་ཕྲན་ཆ་མེད། སེམས་གཅིག་དང་དུ་བྲལ་གྱིས་གཏན་ལ་ཕབ་ན་སྤྲོས་བྲལ་ཟང་ཀ་མར་སོང་ནས་གང་ཡང་
མེད་པ་ལྟར། རིག་པའི་རྩལ་དང་རོལ་བར་སྣང་བའི་འཁོར་འདས་སྣོད་བཅུད་ཐམས་ཅད་ཀྱང་། མེད་པ་གསལ་སྣང་། རྩལ་རང་གསལ་སྟོང་པ།
རིག་པ་ཟང་ཐལ་ཆོས་ཟད་ཆེན་པོ་བསམ་བརྗོད་སྤྲོས་པའི་ཡུལ་ལས་འདས་པའོ། །དེས་ན་རིག་པ་དང་། དེའི་རྩལ་དང༌། རོལ་བ་གསུམ་ག་མེད་
ན་འཆིང་བ་མེད་ལ། དེ་མེད་ན་གྲོལ་བ་ཞེས་བྱ་བའང་མ་བརྟགས་པའི་ངོར་བརྡ་ཤེས་པའི་ཡན་ལག་ཏུ་གོ་བདེ་བར་བརྡར་བཏགས་པ་ལས་དོན་
431
བཞི་བརྒྱ་རེ་བརྒྱད་ མཛོད་འགྲེལ།



ལ་རང་ཡལ་རྗེས་མེད་ཅིང་རིག་པ་ཟང་ཐལ་ཆོས་ཟད་དེ། གཅིག་དང་དུ་མའི་མཐའ་དང་བྲལ་བའི་བསམ་བརྗོད་སྤྲོས་པའི་་ཡུལ་ལས་འདས་
པའོ། །དེས་ན་རིག་པའི་ངོ་བོ་བསམ་བརྗོད་སྤོས་པ་དང་བྲལ་ནའང་མེད་པ་ཉིད་ལས་སྣང་ཚུལ་མ་འགགས་པར་སྣང་བ་ལ་ལྟོས་ཏེ་ཀུན་ཡིན་དང་
ཀུན་མིན་སོགས་ཀྱི་བྱེ་བྲག་སྣ་ཚོགས་བརྟགས་པར་བྱས་པའང་མི་འགལ་བས་ན། ཆོས་ཐམས་ཅད་ཡེ་ནས་གྲོལ་ཞེས་ཚིག་ཏུའམ་བརྡ་ཤེས་པའི་ སྒྱུ
ཡན་ལག་ཙམ་དུ་གོ་བདེར་བྱས་ཏེ་བརྗོད་པ་ཡིན་མ་གཏོགས། དོན་ལ་གྲོལ་འཁྲུལ་གང་ཡང་བཙལ་ན་མི་རྙེད་དེ། འཕགས་པ་ཏིང་ངེ་འཛིན་རྒྱལ་
# པོ་ལས། །ཇི་ལྟར་ལ་ལ་དག་ལ་བུ་བཙས་ཏེ། །དེ་ཡི་མིང་ནི་ཐ་སྙད་དེར་བཏགས་ཀྱང་། །མིང་དེ་ཀུན་ཏུ་བཙལ་ན་མི་རྙེད་ལྟར། །ཆོས་རྣམས་



ཆོས་དབྱིངས་
༄༅། །ཐམས་ཅད་དེ་བཞིན་ཤེས་པར་གྱིས། །ཞེས་དང་། ཡུམ་ལས་ཀྱང་། རབ་འབྱོར་ཆོས་ཐམས་ཅད་ནི་བརྡ་ཙམ་ལས་བཏགས་པ་ཙམ་མིང་
ཙམ་གློ་བུར་པ་ཉིད་དེ། དེ་ཀུན་ཏུ་བཙལ་ན་ནང་ན་ཡང་མེད་ཅིང་མི་དམིགས་ལ། ཕྱི་རོལ་ནའང་མེད་ཀྱང་མི་དམིགས་ལ། དེ་གཉིས་ཀའི་བར་ན་
# ཡང་མེད་ཅིང་མི་དམིགས་ཏེ་རང་བཞིན་གྱིས་སྟོང་པའི་ཕྱིར་རོ། །ཞེས་སོ། །འཕྲོས་དོན་ཅུང་ཟད་བརྗོད་པ་ནི། སྣང་བ་སེམས་སུ་འདོད་པ་ཁ་ཅིག་
གིས། སྣང་བ་འདི་དག་རྩལ་གྱི་ནུས་པ་ལས་བྱུང་བས་ན་སྣང་བ་ཐམས་ཅད་སེམས་ཡིན། ཤེས་པ་ཡིན་ནོ་ཟེར། འོ་ན་སྒྱུ་མའི་རྟ་གླང་ཐམས་ཅད་
སྒྱུ་མ་མཁན་གྱི་རྩལ་རོལ་བ་ལས་བྱུང་བས་ན་དེ་དག་སྒྱུ་མ་མཁན་ཡིན་པར་ཐལ་ལོ། །དེ་ཡིན་ན་སྒྱུ་མའི་སྣང་བ་ཞིག་པའི་དུས་སྒྱུ་མ་མཁན་མེད་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་
པར་ཐལ་བའི་སྐྱོན་འབྱུང་བ་དང་། སྒྱུ་མའི་སྣང་བ་མེད་པའི་སྔོན་ལ་སྒྱུ་མ་མཁན་མེད་པར་ཐལ། སྒྱུ་མའི་རྟ་གླང་སྒྱུ་མ་མཁན་ཡིན་པའི་ཕྱིར། དེས་
ན་རང་ལུགས་ལ་སྒྱུ་མ་ཡོད་མེད་དང་ཞིག་མ་ཞིག་གི་རྗེས་སུ་སྒྱུ་མ་མཁན་འགྲོ་ལྡོག་མི་བྱེད་པ་ནི། དེ་གཉིས་ངོ་བོ་གཅིག་མ་ཡིན་པའི་ཕྱིར་རོ། །
སྣང་བ་དང་རང་སེམས་གཉིས་གཅིག་མ་ཡིན་པའང་དེ་དང་མཚུངས་ཏེ་སྣང་བ་བདག་གི་རྗེས་སུ་འགྲོ་ལྡོག་མི་བྱེད་ལ། བདག་སྣང་བའི་རྗེས་སུ་ ཙྩུ
འགྲོ་ལྡོག་མི་བྱེད་པ་ནི། དེ་གཉིས་ངོ་བོ་གཅིག་མ་ཡིན་པའི་རྒྱུ་མཚན་གྱིས་སོ། །འོ་ན་སྣང་བ་འདི་དག་བདག་གི་རིག་པའི་རོལ་བ་ཡིན་པས་ན། །
# བདག་གི་རྗེས་སུ་འགྲོ་ལྡོག་བྱེད་རིགས་སོ་སྙམ་ན། མི་རིགས་ཏེ། འཁྲུལ་བ་སྤྱི་བཙན་གྱི་སྣང་བ་འདི་དག་གང་ཟག་སྒོས་བཙན་གྱི་རྗེས་སུ་འགྲོ་



ཆོས་དབྱིངས་ བཞི་བརྒྱ་བདུན་ཅུ་ མཛོད་འགྲེལ།
༄༅། །ལྡོག་མི་བྱེད་དེ། བདག་ཤི་བའི་རྗེས་སུ་རི་ལ་སོགས་ཤུལ་ན་ཡོད་པ་བཞིན་ནོ། །འོན་ཀྱང་གང་ཟག་སྒོས་བཙན་གྱི་དབང་དུ་བྱས་ན། །
དཔེར་ན་བདག་ལ་སྣང་བའི་རི་ལ་སོགས་པའི་རོལ་བ་འདི་དག་བདག་འཆི་དུས་བདག་གི་སྣང་ངོར་ནུབ་པའི་ཕྱིར་ན། རང་རང་གི་རོལ་པ་དེ་རང་
དང་རྗེས་སུ་འགྲོ་ལྡོག་བྱེད་ལ། སྤྱིའི་སྣང་བ་དེ་སྤྱི་དང་འགྲོ་ལྡོག་བྱེད་པའི་ཕྱིར་རོ། །འོ་ན་རང་མེད་དུས་རང་སྣང་གི་རི་དེ་མེད་ཀྱང་། རི་མེད་པར་ ཤྩ
མ་སོང་བའི་རོལ་པ་ཤུལ་དུ་ལུས་སོ་སྙམ་ན་ཤུལ་གྱི་རི་དེ་སྣང་ཡུལ་སྤྱི་བཙན་ཡིན་པས་ཤུལ་མིའི་སྣང་བ་ཡིན་གྱི་ཤི་བ་དེའི་སྣང་བ་མ་ཡིན་ནོ། ། ། །
༈ ད་ནི་གོང་གི་ལེའུའི་གཞུང་གི་ས་བཅད་བཅོ་ལྔ་བ་ཡེ་ནས་གྲོལ་བའི་ཚུལ་རྒྱས་པར་བཤད་པ་ལ་ས་བཅད་དྲུག་ལས། དང་པོ་འཆར་གཞིའི་ངོ་



བོ་དང་རྩལ་གྱི་རང་བཞིན་ཡེ་ནས་གྲོལ་བར་བསྟན་པ་ནི། དབྱེ་བསལ་མེད་དོ་ལྷུན་གྲུབ་ཀློང་དུ་གྲོལ། །འདུ་འབྲལ་མེད་དོ་ཐིག་ལེའི་ཀློང་དུ་
གྲོལ། །ཅིར་ཡང་འཆར་རོ་ངེས་མེད་ཀློང་དུ་གྲོལ། །དེའང་ཕྱི་ནང་སྣོད་བཅུད་ཀྱི་ཆོས་ཐམས་ཅད་བཟང་ངན་བླང་དོར་སོགས་དབྱེ་བསལ་གང་ཡང་
མེད་པར་རིག་པ་མ་བཅོས་ལྷུན་གྲུབ་ཆེན་པོའི་ཀློང་དུ་ཡེ་ནས་གྲོལ་བ་དང༌། རིག་པ་དང་རིག་པའི་རྩལ་ལས་ཤར་བའི་འཁོར་འདས་ཀྱི་སྣང་བ་ ཙྩུ
ཐམས་ཅད་འདུ་འབྲལ་མེད་པར་རིག་པ་ཡེ་སྟོང་ཐིག་ལེ་ཉག་གཅིག་གི་ཀློང་དུ་གྲོལ་བ་དང་། དག་པ་དང་མ་དག་པའི་སྣང་བ་ཅིར་ཡང་འཆར་བ་
ལ་ངེས་པ་མེད་པར་རིག་པ་ཀ་དག་ཆོས་ཟད་ཆེན་པོའི་ཀློང་དུ་གྲོལ་པའོ། །སྤྱིར་རིག་པའི་ངོ་བོ་ལ་གྲོལ་ལུགས་གཉིས་ཡོད་དེ། རང་ངོ་ཀ་དག་ཏུ་
ཁང་སར་བསྟན་པའི་དབང་ཕྱུག་གི་གསུང་འབུམ། །
436



ཆོས་དབྱིངས་ བཞི་བརྒྱ་དོན་གཅིག་ མཛོད་འགྲེལ།
༄༅། །གྲོལ་བ་དང༌། ཆོས་རྣམས་དེའི་ངང་དུ་གྲོལ་བའོ། །རང་ངོ་ཀ་དག་ཏུ་གྲོལ་ཚུལ་ནི། རིག་པ་རང་གི་ངོ་བོ་ནི། དངོས་དངོས་མེད་དང༌།
གཅིག་དང་ཐ་དད། ཡོད་མེད་ཡིན་མིན་སོགས་གང་དུའང་མ་གྲུབ་པའི་དངོས་པོ་དང་མཚན་མའི་ཆོས་ཀྱིས་སྟོང་པའི་ལྡོག་ཆ་ནས་རང་ངོ་ཀ་དག་ཏུ་
གྲོལ་བ་དང་། རིག་པ་འདི་འཁོར་འདས་ཀྱི་ཆོས་ལས་གྲོལ་པ་ཞེས་པའི་ཐ་སྙད་བཏགས་པ་མ་གཏོགས། དོན་ལ་གྲོལ་བྱ་གྲོལ་བྱེད་ལས་འདས་ རྒྱུ
པའི་སྤྲོས་བྲལ་མཉམ་རྫོགས་ཆེན་པོའི་ཡེ་ཤེས་ཡིན་ནོ། །ཆོས་རྣམས་དེའི་ངང་དུ་གྲོལ་པ་ཞེས་པ་ནི། རིག་པ་ཟང་ཀ་མ་རྗེན་པར་མངོན་སུམ་དུ་
རྟོགས་པས་ཆོས་རྣམས་ཡུལ་མེད་དུ་སངས་ཏེ། རིག་པ་ཉིད་རྗེན་ལ་བུད་དེ་མངོན་དུ་གྱུར་བ་དེ་ལ་བརྗོད་པ་ཡིན། དེ་མིན་མཚོ་ནང་དུ་དངོས་པོ་



ཁང་སར་བསྟན་པའི་དབང་ཕྱུག་གི་གསུང་འབུམ།
ནུབ་པ་ལྟར་རིག་པའི་ངང་དུ་སོང་སོང་པོ་དང༌། གྲོལ་གྲོལ་པོ་འདི་རེད་ཅེས་ཅི་ཡང་སྟོན་རྒྱུ་མེད་དེ། ཐམས་ཅད་ཀྱི་ངོ་བོ་གཞི་མེད་རྩ་བྲལ་ཡིན་
པའི་ཕྱིར་རོ། །རིག་པའི་རྩལ་ལས་ཤར་བའི་འཁོར་འདས་ཀྱི་ཆོས་རྣམས་ལ་ངོ་བོ་མེད་པའི་སྟོང་པ་ཉིད་ཡིན་པ་དང༌། རིག་པ་རང་ཉིད་ཀྱང་ཡེ་
ནས་ངོ་བོ་མེད་པས་ན། དོན་ལ་གྲོལ་ས་དང་གྲོལ་བྱེད་གྲོལ་མཁན་གང་ཡང་མེད་ན་གྲོལ་བའང་མི་སྲིད་དེ། དཔེར་ན་མོ་གཤམ་གྱི་བུ་སྨིག་རྒྱུའི་ཆུ་
ནང་དུ་གྲོལ་བ་མི་སྲིད་པ་བཞིན་ནོ། །དེས་ན་ཐ་སྙད་ཙམ་དུ་གྲོལ་བ་ཞེས་བརྡར་བཏགས་པ་ཙམ་དུ་ཟད་དོ། །དེས་ན་སྐབས་འདིར་ངོ་སྤྲད་པ་དང་།
# ངང་སྐྱོང་བ། རྩལ་སྦྱོང་བ་གསུམ་ག་རང་རིག་ཟང་ཀ་རྗེན་པར་བུད་པ་འདིའི་སྟེང་དུ་འཇོག་པ་ལས་གཞན་ཅི་ཡང་མེད་དེ། རིག་པ་ལ་དབྱེ་བསལ་



ཆོས་དབྱིངས་ བཞི་བརྒྱ་དོན་གཉིས་ མཛོད་འགྲེལ།
༄༅། །མེད་པར་མ་བཅོས་རང་བྱུང་ལྷུན་གྲུབ་ཆེན་པོར་ཡེ་ནས་གྲོལ་བར་ངོ་སྤྲད་པས། དབང་པོ་ཡང་རབ་ཀྱི་ངོར་རིག་པ་ཟང་ཀ་མ་རྗེན་པ་མངོན་
དུ་གྱུར་པ་ལས་གཞན་པའི་མཐར་ཐུག་གི་ཐུག་ས་ཞིག་མེད་དེ། ཐུག་ས་ཐམས་ཅད་ཀྱི་མཐར་ཐུག་པ་ནི་དེ་ཡིན། དེ་ལྟར་རྟོགས་ནས་རིག་པ་ཟང་
ཀ་རྗེན་པ་དེ་དང་འདུ་འབྲལ་མེད་པ་འོད་གསལ་ཐིག་ལེ་ཉག་གཅིག་གི་ཀློང་དུ་དམིགས་གཏད་འཛིན་ཞེན་རང་སར་གྲོལ་ནས་རིག་ཆ་རྗེན་སེང་ངེ་
བའི་རང་བཞིན་ལྷུན་གྲུབ་ཀྱི་བསམ་གཏན་དུ་ཡིད་ཆེས་ཏེ་དགོངས་པའི་ཐུག་ས་ཟད་པ་དེ། ངོ་འཕྲོད་པ་དང༌། ངང་སྐྱོང་རྒྱུ་གཉིས་ཀ་དེ་ཡིན། རིག་
པ་ཟང་ཀ་མའི་དྭངས་ཆའི་རྩལ་ལས་མེ་ལོང་ནང་དུ་གཟུགས་བརྙན་ཤར་བ་ལྟར་རྩལ་སྣང་མ་འགགས་ཅི་ཤར་ཡང་རིག་པ་ཀ་དག་གི་ཀློང་དུ་གྲོལ་



ཁང་སར་བསྟན་པའི་དབང་ཕྱུག་གི་གསུང་འབུམ། །
བ་ལས་གཞན་དུ་རྩལ་སྦྱང་བ་མེད། དེ་ལྟར་བསྐྱངས་ན་ཉོན་མོངས་པ་མ་སྤངས་རང་གྲོལ་རྗེས་མེད་རང་ཡལ་དུ་ཐག་ཆོད་དེ། ཟང་ཐལ་གཉུག་
མའི་ཡེ་ཤེས་མངོན་དུ་གྱུར་བ་ཡིན་པས་ངོ་ཤེས་པ། ཡིད་ཆེས་པ། ཐག་ཆོད་པ་འདི་ལ་ཟེར། འདི་ནི་རྫོགས་པ་ཆེན་པོ་བྱ་བྲལ་ལྷུན་གྲུབ་ཡངས་
པར་ས་ཟིན་པའི་གཟེར་བུ་གསུམ་ཡིན་ནོ། ། ༈ གཉིས་པ་རྩལ་ལས་རོལ་བར་ཤར་བའི་སྣང་བ་རང་ས་ནས་རང་བཞིན་མེད་པའི་ཀློང་དུ་གྲོལ་ རྒྱུ
བར་བསྟན་པ་ནི། གཟུགས་སུ་སྣང་ངོ་སྣང་བ་རང་སར་གྲོལ། །སྒྲ་རུ་གྲག་གོ་གྲགས་པ་རང་སར་གྲོལ། །དྲི་རུ་ཚོར་བ་ཚོར་བའི་དབྱིངས་སུ་གྲོལ། །
# རོ་མྱོང་རེག་པ་རང་སའི་ངང་དེར་གྲོལ། །དྲན་རིག་བྱུང་ཚོར་གཞི་རྩ་རྟེན་མེད་གྲོལ། །དེའང་རིག་པ་ཆོས་ཉིད་ཀྱི་རྩལ་དང་རོལ་བ་ལས་ཤར་བའི་



༄༅། །འཇིག་རྟེན་ཁམས་ཀྱི་གཟུགས་བཟང་ངན་སྣ་ཚོགས་སུ་སྣང་ངོ་ཅོག་ཐམས་ཅད་སྟོང་གཟུགས་མེད་པ་གསལ་སྣང་གི་སྣང་བ་ཡིན་པ་དང་།
གཟུགས་འཛིན་གྱི་མིག་ཤེས་དེའང་རང་གི་ངོ་བོ་ཡེ་ནས་སྟོང་པ་ཡིན་པས་ན། སྣང་བ་དང་ཤེས་པ་གཉིས་ཀ་རྟེན་མེད་ནམ་མཁའ་ལྟ་བུའི་ཆོས་ཉིད་
སྟོང་པའི་དབྱིངས་སུ་རང་སར་གྲོལ་ནས་འདུག་གོ །དེ་བཞིན་དུ་རིག་པའི་རྩལ་དང་རོལ་བ་ལས་ཤར་བའི་འཇིག་རྟེན་ཁམས་ཀྱི་སྒྲ་རུ་གྲགྲྭ་གྲྭ་ བྷཱུ
ཅོག་ཐམས་ཅད་གྲག་སྟོང་མེད་པ་གསལ་སྣང་གི་སྣང་བ་ཡིན་པ་དང་། སྒྲ་འཛིན་གྱི་རྣ་བའི་ཤེས་པ་དེའང་རང་གི་ངོ་བོ་ཡེ་ནས་སྟོང་པ་ཡིན་པས་ན།
གྲག་པ་སྒྲ་དང་དེར་འཛིན་གྱི་ཤེས་པ་གཉིས་ཀ་ཡེ་ནས་ཡོད་མ་མྱོང་བ། ངོ་བོ་ངོས་གཟུང་གི་ཆོས་སུ་གྲུབ་པ་རྡུལ་ཙམ་མེད་པས་སྟོང་པ་ཆོས་ཉིད་



| ཁང་སར་བསྟན་པའི་དབང་ཕྱུག་གི་གསུང་འབུམ། །
ཆེན་པོའི་དབྱིངས་སུ་རང་སར་གྲོལ་ཟིན་ཏོ། །དེ་བཞིན་རིག་རྩལ་ལས་ཤར་བའི་དྲི་བཟང་ངན་སོགས་མདོར་ན་འཇིག་རྟེན་ཁམས་ཀྱི་དྲི་རུ་ཚོར་
རོ་ཅོག་ཐམས་ཅད་ཚོར་སྟོང་མེད་པ་གསལ་སྣང་མ་འགགས་པ་ལས་སྣང་བ་དང༌། དྲི་རུ་འཛིན་པའི་སྣའི་ཤེས་པའང་རང་གི་ངོ་བོ་ཡེ་ནས་སྟོང་པ་
ཡིན་པས་ན། དྲི་རུ་ཚོར་བ་དེ་སྣང་ཤེས་གཉིས་ཀ་ཡེ་ནས་ཡོད་མ་མྱོང་པའི་ངོ་བོ་སྟོང་པའི་དབྱིངས་སུ་རང་གྲོལ་དུ་འདུག་གོ །དེས་ན་གང་སྣང་ སྒྱུ
ཐམས་ཅད་བདེན་པར་སྣང་ཡང་བདེན་པར་མ་གྲུབ་པ་མ་ཟད། རྫུན་པར་སྣང་བ་ཡང་རྫུན་པར་གྲུབ་པ་མེད་པའི་ཕྱིར་བདེན་རྫུན་གང་དུ་སྣང་ཡང་
# མ་གྲུབ་པར་ཤེས་དགོས། དེས་ན་མཐའ་གྲོལ་སྟོང་པ་ཆེན་པོའི་དབྱིངས་རུམ་ན་མེད་པ་གསལ་སྣང་གི་སྟོང་གཟུགས་ཆུ་ཟླ་ལྟར་སྣང་དུས་ཉིད་ནས་།



ཆོས་དབྱིངས་ བཞི་བརྒྱ་དོན་བཞི་
༄༅། །མེད་སྣང་སྟོང་པའི་རང་གཟུགས་ཡིན་པས། འདི་ལ་སྤང་བླང་དང་རེ་དོགས་བརྟགས་དཔྱད་གང་ཡང་མི་དགོས་ཏེ། འཕགས་པ་ལྷའི་ཞལ་
ནས། ཇི་ལྟར་སྣང་ཞིང་ངོ་བོའི་ཕྱིར། །འདི་ལ་དཔྱད་པ་མི་འཇུག་གོ །ཞེས་ཇི་ལྟར་སྣང་ཡང་ངོ་བོ་སྟོང་པ་སྤྲོས་བྲལ་ཡིན་པའི་ཕྱིར། དཔྱད་པ་མི་
འཇུག་པར་ངོ་བོའི་ངང་དུ་རང་སར་འཇོག་དགོས་པར་བསྟན། དེ་བཞིན་དུ་རིག་པ་ཆོས་ཉིད་ཀྱི་རྩལ་ལས་ཤར་བའི་རོ་མངར་མི་མངར་མྱོང་བ་
རེག་བྱ་འཇམ་རྩུབ་རེག་གོ་ཅོག་ཐམས་ཅད་ཡུལ་སྣང་དུ་ཤར་བའི་རོ་དང་རེག་བྱ་འདི་དག་རོ་མྱོང་སྟོང་དང་རེག་བྱ་ཚོར་སྟོང་མེད་པ་སྟོང་
# གཟུགས་གསལ་སྣང་གི་རང་གཟུགས་ཡིན་པ་དང་། དེར་འཛིན་གྱི་ཡུལ་ཅན་ཤེས་པ་གཉིས་ཀྱང་རང་རང་གི་ངོ་བོ་ཡེ་ནས་སྟོང་པ་ཡིན་པས་ན།



བྱ
ཁང་སར་བསྟན་པའི་དབང་ཕྱུག་གི་གསུང་འབུམ། །
སྣང་ཤེས་གཉིས་ཀ་རང་སའི་ངང་དེར་ཡེ་ནས་རང་གྲོལ་ཆེན་པོ་ལས་ནམ་ཡང་མི་འདའ་བ་ཡིན་ནོ། །དེས་ན་སྣང་བ་འདི་དག་ཇི་ལྟར་སྣང་ནའང་
རང་གི་ངོ་བོ་སྟོང་པ། རྣམ་པ་བདེན་རྫུན་ལས་འདས་པ། མ་ངེས་སྣ་ཚོགས་སུ་ཤར་བའི་ཕྱིར་དེ་ཐམས་ཅད་ཡོད་མེད་ཡིན་མིན་སོགས་ཀྱི་སྤྲོས་པ་
ལས་འདས་པའོ། །མ་ངེས་སྣ་ཚོགས་སུ་ཤར་བ་འདི་དག་ཀྱང་རྩལ་ལས་རྐྱེན་དང་རྒྱུ་མེད་པ་གསལ་སྣང་ཚོགས་པའི་རྟེན་འབྲེལ་ལས་ཤར་བ་ རྒྱུ
འབའ་ཞིག་གོ །དེས་ན་དྲན་རིག་བྱུང་ཚོར་ཐམས་ཅད་ངོ་བོ་མེད་པ་གཞི་མེད་པ། རྩ་བ་དང་བྲལ་བ། རྟེན་མེད་པའི་ཡེ་སྟོང་ཆོས་ཉིད་ཆེན་པོའི་
# ངང་དུ་གྲོལ་ནས་འདུག་གོ ། ༈ གསུམ་པ་བརྟགས་པ་རང་གི་ངོ་བོས་སྟོང་བའི་ཡེ་གྲོལ་དུ་བསྟན་པ་ནི། གཅིག་ཏུ་གྲོལ་ལོ་ཆོས་ཉིད་ཀློང་དུ་



ཆོས་དབྱིངས་
བཞི་བརྒྱ་དོན་ལྔ་
༄༅། །གྲོལ། །གཉིས་སུ་མེད་དོ་ཡུལ་སེམས་མཉམ་པར་གྲོལ། །རང་བྱུང་གྲོལ་ལོ་ཡེ་ཤེས་ཀློང་དུ་གྲོལ། །ལྷུན་གྲུབ་གྲོལ་ལོ་གཞི་དབྱིངས་དག་
པར་གྲོལ། །དེའང་སྣང་སྲིད་འཁོར་འདས་ཀྱི་ཆོས་ཐམས་ཅད་ཡེ་ནས་སྐྱེ་མ་མྱོང་བའི་ཕྱིར་རིག་སྟོང་སྤྲོས་བྲལ་ཐིག་ལེ་ཉག་གཅིག་ཏུ་གྲོལ་ལོ་ཞེས་
གྲོལ་ས་དང་གྲོལ་མཁན་གཉིས་སོ་སོར་དབྱེར་མེད་པར་ཆོས་ཉིད་རིག་པ་ཟང་ཀ་མའི་ཀློང་དུ་གྲོལ་བ་ལས་གཞན་དུ་མི་འདའ་འོ། །ཡུལ་སྣང་བ་
ཚོགས་དྲུག་དང༌། ཡུལ་ཅན་དེར་འཛིན་གྱི་ཤེས་པ་གཉིས་སུ་སྣང་བ་དེ་གཉིས་ཀྱང་གཉིས་སུ་བཟུང་ཡང་དོན་གྱི་ཡིན་ལུགས་ལ་ཡུལ་སེམས་
ཎྞཾ གཉིས་སུ་མེད་དོ། །ཅིའི་ཕྱིར་ན། ཡུལ་དང་ཡུལ་ཅན་སེམས་གཉིས་ཀ་རིག་པ་གཅིག་ལས་མི་འདའ་བས་ན། གཉིས་མེད་མཉམ་པ་ཆེན་པོར་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
གྲོལ་བ་དང༌། རིག་པ་རང་བྱུང་གི་ཡེ་ཤེས་དེའང་རྒྱ་ཆད་ཕྱོགས་ལྷུང་མེད་པའི་རིག་པ་རང་གི་ཀློང་དུ་གྲོལ་ལོ་ཞེས་རིག་པ་རང་གྲོལ་ཆེན་པོ་
བསྟན། རིག་པ་རང་གྲོལ་ཞེས་པ་དེའང་མཐར་གཏུག་ན་ཆོས་ཉིད་དོན་གྱི་ཡེ་ཤེས་སྤྲོས་བྲལ་ཐིག་ལེ་ཉག་གཅིག་གི་ཀློང་དུ་གྲོལ་ལ། ལྷུན་གྲུབ་
ཐིག་ལེ་ཉག་གཅིག་ཀྱང་ཟང་ཐལ་མཚོན་བརྗོད་ལས་འདས་པའི་དབྱིངས་སུ་གྲོལ་ལོ་ཞེས་གྲོལ་བྱ་གྲོལ་བྱེད་གཉིས་སུ་མེད་པར་བསྟན། ཟང་ཐལ་
མཚོན་བརྗོད་ལས་འདས་པ་དེའང་གཞི་དབྱིངས་དག་པ་ཀུན་ཏུ་བཟང་པོའི་གྲོལ་གཞིར་གཉིས་སུ་མེད་པར་གྲོལ་བའོ། ། ༈ བཞི་བ་རོལ་བ་ཆོས་
ཉིད་དུ་གྲོལ་བའི་གནད་ངེས་པ་ནི། སྣ་ཚོགས་གྲོལ་ལོ་ཉག་གཅིག་ཀློང་དུ་གྲོལ། །ཕྱོགས་མེད་གྲོལ་ལོ་ལྷུན་གྲུབ་ཀློང་དུ་གྲོལ། །ཐམས་ཅད་གྲོལ་



ཆོས་དབྱིངས་ བཞི་བརྒྱ་དོན་དྲུག་ མཛོད་འགྲེལ།
༄༅། །ལོ་སྙིང་པོའི་ཀློང་དུ་གྲོལ། །དེའང་ཕྱི་ནང་སྣོད་བཅུད་ཆོས་ཁམས་རྒྱ་མཚོ་ལྟ་བུའི་སྣ་ཚོགས་ཀྱི་སྣང་བ་འདི་དག་ཡེ་གདོད་མ་ནས་རང་
སངས་གཞི་མེད་རྩ་བ་དང་བྲལ་བའི་ཚུལ་དུ་གྲོལ་ལོ་ཞེས་སྣ་ཚོགས་ཀྱི་སྣང་བ་འདི་དག་རིག་པ་ཐིག་ལེ་ཉག་གཅིག་དང་གཉིས་སུ་མེད་པའི་ཀློང་
དུ་གྲོལ་བ་དང་། ཕྱོགས་མེད་དུ་ཤར་བའི་ཆོས་ཐམས་ཅད་རིག་སྟོང་སྐྱེ་བ་མེད་པའི་ངང་དུ་སངས་ནས་གྲོལ་ལོ། །ཇི་ལྟར་ན་ཕྱོགས་མེད་ཀྱི་སྣང་
བ་འདི་དག་མ་བཅོས་རང་བྱུང་རིག་པ་ལྷུན་གྲུབ་དང་དབྱེར་མེད་ཟུང་འཇུག་ཆེན་པོའི་ཀློང་དུ་ཡེ་གྲོལ་དུ་འདུག་གོ །ཆོས་ཁམས་རྒྱ་མཚོའི་སྣང་བ་
# འདི་དག་གཅིག་ཀྱང་མ་ལུས་པར་ཐམས་ཅད་གྲོལ་ལོ་ཞེས་དོན་དམ་བྱང་ཆུབ་སེམས་ཀྱི་སྙིང་པོ་རིག་སྟོང་ཆོས་སྐུའི་ཀློང་དུ་རོ་གཅིག་འདྲེས་ནས་



གྲོལ་བའོ། །དེས་ན་ཕྱི་སྣང་བའི་ཡུལ་གྲོལ། ནང་འཛིན་པའི་སེམས་གྲོལ། གསང་བ་རིག་པའི་ངོ་བོ་གྲོལ། དེ་ལྟར་དུ་རྟོགས་ན་མ་གྲོལ་བའི་ཆོས་
གཅིག་ཀྱང་མི་སྲིད་དེ། མུ་ཏིག་ཕྲེང་བ་ལས། འཁོར་བ་ཉིད་ཀྱི་དོན་རྟོགས་ན། །མྱ་ངན་འདས་ཞེས་ཡོད་མ་ཡིན། །ཉོན་མོངས་ལྔ་ཡི་དོན་རྟོགས་
ན། །ཡེ་ཤེས་གཞན་དུ་ཡོད་མ་ཡིན། །སྡུག་བསྔལ་ཉིད་ཀྱི་དོན་རྟོགས་ན། །བདེ་བ་ཆེན་པོ་བཙལ་དུ་མེད། །ཅེས་སོགས་གསུངས་པ་ལྟར་རྟོགས་ སྒྱུ
ན། མ་སྤངས་ཀྱང་སྒྲིབ་པ་དག །མ་བཙལ་ཀྱང་ས་ལམ་རྙེད། །མ་ཕྱིན་ཀྱང་འབྲས་བུ་གྲུབ་ཅེས་པའི་དོན་ཐོག་ཏུ་སླེབས་པའོ། །ཚོགས་དྲུག་གི་
ཎྞཾ ཡུལ་སྣང་དང་དག་མ་དག་སོགས་གང་སྣང་གང་ཤར་ཐམས་ཅད་ཀྱི་སྟེང་དུ་ཅོག་གཞག་རང་བབས་སུ་བཏང་ཤེས་ན་རང་སངས་རིག་པ་སྟོང་



ཆོས་དབྱིངས་ བཞི་བརྒྱ་དོན་བདུན་ མཛོད་འགྲེལ།
༄༅། །གསལ་མ་བཅོས་རང་བབས་ཟང་ཀ་རྗེན་པའི་ངང་ལས་མི་འདའ་བས་དེ་ནི་དོན་ལག་ཁྲིད་དུ་སྡེབ་ལུགས་ཀྱི་གནད་མ་ནོར་བ་ཡིན་ཏེ། སྐུ་
གདུང་འབར་བའི་རྒྱུད་ལས། མ་བསྐུར་གཞི་ལ་རྫོགས་པའི་དབང་ཐོབ་ནས། །ཅོག་གཞག་རང་སར་བཞག་པའི་མན་ངག་བསྟན། །འདའ་མེད་
བསྲུང་མཚམས་བྲལ་བའི་ཉམས་ལེན་བྱ། རང་གནས་གཅིག་པར་གནས་པའི་དགོངས་པ་ཉིད། ཅེས་དབང་མ་བསྐུར་ཀྱང་རིག་པ་བསྐུར་ཐོབ་ གྷཱ
བྲལ་བའི་རང་བྱུང་དོན་དབང་རང་ལ་རྫོགས་པ་དང༌། ཅོག་གཞག་རང་སར་བཞག་པའི་མན་ངག་འདི་ཤེས་ན་མན་ངག་ཐམས་ཅད་ཆུ་བརྒྱ་ཟམ་
འོག་ཏུ་འདུས་པ་བཞིན་རྟོགས་ནུས། དམ་ཚིག་ལས་འདའ་བ་མེད་པའི་སྲུང་དུ་མེད་པའི་དམ་ཚིག་གི་རྒྱལ་པོ་རང་ལ་གནས་པར་རྟོགས་ན་དུས་



ཁང་སར་བསྟན་པའི་དབང་ཕྱུག་གི་གསུང་འབུམ། །
གསུམ་ཀྱི་སངས་རྒྱས་ཐམས་ཅད་ཀྱི་དགོངས་པ་ཡིན་ཞེས་གསུངས་སོ། །ལག་ཁྲིད་ཀྱི་དངོས་གཞི་ནི། གང་སྣང་ཐམས་ཅད་ཅོག་གཞག་ཏུ་བཞག་
པས་རང་གྲོལ་དུ་གྲོལ་བ་དང༌། རང་གྲོལ་དུ་སོང་དུས་རིག་པ་རྗེན་སེང་ངེ་བའི་ངོ་བོར་ཅེར་མཐོང་དུ་འཆར་བ་ལས་མི་འདའ་བ་དེའོ། །གཞན་ཡང་
རྫོགས་པ་རང་བྱུང་ལས། གོ་བའི་དུས་ནི་རྣམ་བཞིའི་ཚེ། །ཅོག་གཞག་རང་གྲོལ་མ་བསྐྱོད་པའོ། །ཞེས་གོ་བའི་དུས་བཞི་ནི། སྣང་བ་གཞི་མེད་དུ་
གོ་བ། ཤེས་པ་ཡུལ་མེད་དུ་གོ་བ། རིག་པ་རྟེན་མེད་དུ་གོ་བ། ཆོས་ཟད་མིང་མེད་དུ་གོ་བའོ། ། ༈ ལྔ་བ་ཐམས་ཅད་གདོད་མར་གྲོལ་བའི་རང་
# བཞིན་བསྟན་པ་ལས་མི་གཡོ་སྟོང་གསལ་དག་པར་བསྟན་པ་ནི། འོད་གསལ་གྲོལ་ལོ་ཉི་ཟླའི་ཀློང་དུ་གྲོལ། །ཆོས་ཉིད་གྲོལ་ལོ་ནམ་མཁའི་ཀློང་



ཆོས་དབྱིངས་ བཞི་བརྒྱ་དོན་བརྒྱད་ མཛོད་འགྲེལ།
༄༅། །དུ་གྲོལ། །ཆོས་ཅན་གྲོལ་ལོ་རྒྱ་མཚོའི་ཀློང་དུ་གྲོལ། །མི་འགྱུར་གྲོལ་ལོ་རི་རྒྱལ་ཀློང་དུ་གྲོལ། །དེའང་སེམས་ཀྱི་རང་བཞིན་འོད་གསལ་
བའི་ཀློང་དུ་ཡེ་ནས་གྲོལ་ལོ་ཞེས་པ་དེའང་རིག་པ་སྟོང་རྐྱང་ལྟ་བུ་མ་ཡིན་པར་སྟོང་པའི་རང་བཞིན་རང་གསལ་བའི་ཕྱིར་ན་ཉི་ཟླའི་ཀློང་དུ་གྲོལ་
བབའི་ཐ་སྙད་སྦྱར་ཏེ་ཉི་ཟླ་ཤིན་ཏུ་མཐོ་བ་བཞིན་ཐེག་དགུའི་རྩེ་མོ་ཡིན་པ་དང་། ཉི་ཟླས་མུན་པ་སེལ་བ་བཞིན་རིག་པའི་ཡེ་ཤེས་ཀྱིས་མ་རིག་པའི་ རྒྱུ
མུན་པ་དྲུང་ནས་འབྱིན་པས་ན་ཉི་ཟླ་ལ་དཔེ་སྦྱར་བའོ། །ཡེ་ནས་ཆོས་ཉིད་སྟོང་པ་ཆེན་པོའི་ཀློང་དུ་གྲོལ་ལོ་ཞེས་པ་དེའང་རིག་པ་གདོད་ནས་སྟེང་
# འོག་ཕྱོགས་དང་ཕྱོགས་མཚམས་ཐམས་ཅད་དང་བྲལ་བས་ན་ནམ་མཁའི་ཀློང་དུ་གྲོལ་བའི་ཐ་སྙད་སྦྱར་ཏེ། ནམ་མཁའ་ལ་འཕོ་འགྱུར་མེད་པ་



ཁང་སར་བསྟན་པའི་དབང་ཕྱུག་གི་གསུང་འབུམ། །
བཞིན། རིག་པ་ལ་འཕོ་འགྱུར་མེད་པ་རྡོ་རྗེའི་ཆོས་བདུན་དང་ལྡན་པ་དང༌། ནམ་མཁའ་ལ་ཐོགས་རེག་བྲལ་བ་བཞིན་རིག་པ་ལ་ཐོགས་རེག་བྲལ་
བའི་ཟང་ཐལ་རྗེན་པ་མཚོན་པའོ། །རིག་པའི་རྩལ་ལས་ཤར་བའི་ཆོས་ཅན་གྱི་སྣང་བ་ཐམས་ཅད་ཡེ་ནས་ཆོས་ཉིད་ཆེན་པོའི་ཀློང་དུ་གྲོལ་ལོ་ཞེས་
པ་དེའང་གསལ་དག་རྒྱ་མཚོའི་ཀློང་དུ་གྲོལ་བའི་ཐ་སྙད་སྦྱར་ཏེ། རྒྱ་མཚོ་དྭངས་གསལ་ཡིན་པ་བཞིན་རིག་པ་དེའང་གསལ་སྟོང་གཉིས་སུ་མེད་པ་
དང་། རྒྱ་མཚོ་ལས་རྦ་རླབས་གཡོ་བ་བཞིན། རིག་པ་ལས་རྩལ་དང་རོལ་བ་འགག་མེད་དུ་ཤར་བ་ལ་མཚོན་པའོ། །རིག་པ་གདོད་ནས་མི་འགྱུར་
བའམ་འཕོ་འགྱུར་མེད་པའི་ཀློང་དུ་གྲོལ་ལོ་ཞེས་པའང་རི་རྒྱལ་ཆེན་པོའི་ཀློང་དུ་གྲོལ་བའི་ཐ་སྙད་སྦྱར་ཏེ། རི་རྒྱལ་ལ་གཡོ་འགུལ་མེད་པ་བཞིན་
452



ཆོས་དབྱིངས་
བཞི་བརྒྱ་དོན་དགུ་ མཛོད་འགྲེལ།
༄༅། །དུ་རིག་པ་ལ་གྲུབ་བསལ་འཕོ་འགྱུར་མེད་པའི་ལྟ་དགོངས་དང་ལྡན་པ་དང༌། རི་བོ་མཆོག་རབ་དེ་རི་ཐམས་ཅད་ཀྱི་རྒྱལ་པོ་ཡིན་པ་བཞིན།
འབྲས་བུའི་ཐེག་པ་འདི་ནི་ཐེག་པ་ཐམས་ཅད་ཀྱི་རྒྱལ་པོ་ཡིན་པར་མཚོན་ནོ། ། ༈ དྲུག་པ་ད་ནི་ཐམས་ཅད་མཁའ་མཉམ་བྱང་ཆུབ་ཀྱི་སེམས་སུ་
ཡེ་ནས་སངས་རྒྱས་པའི་ཆོས་ཉིད་གཅིག་ཏུ་དོན་བསྡུ་བ་ནི། གདོད་ནས་གྲོལ་ལོ་སྐྱེ་མེད་ཀློང་དུ་གྲོལ། །ཕྱམ་གཅིག་གྲོལ་ལོ་ཡེ་སངས་ཀློང་དུ་
གྲོལ། །ཡོངས་གྲོལ་གྲོལ་ལོ་ཡེ་རྒྱས་ཀློང་དུ་གྲོལ། །དེའང་འཁོར་འདས་ཀྱི་ཆོས་ཐམས་ཅད་ཡེ་གདོད་མ་ནས་གྲོལ་ལོ་ཞེས་གང་གི་ཀློང་དུ་གྲོལ་།
ན་གྲོལ་བྱ་གྲོལ་བྱེད་གཉིས་སུ་མ་གྲུབ་པའི་ཀ་ནས་དག་པའི་ཡེ་ཤེས་སྐྱེ་བ་མེད་པའི་ཆོས་སྐུ་ཐིག་ལེ་ཉག་གཅིག་གི་ཀློང་དུ་གྲོལ་ལོ་ཞེས་དེ་འདྲའི་



ཁང་སར་བསྟན་པའི་དབང་ཕྱུག་གི་གསུང་འབུམ། །
རིག་པ་ཀ་དག་སྐྱེ་བ་མེད་པ་དེ་ནི། ཡོད་པར་བརྟགས་ཀྱང་ངོ་བོ་ཅི་ཡང་མ་གྲུབ་པའི་ཀ་དག་སྟོང་པ་ཆེན་པོ། མེད་པར་བརྗོད་ཀྱང་རང་བཞིན་མ་
འགགས་པའི་རྩལ་སྣང་ཐམས་ཅད་མཚོ་ལ་གཟའ་སྐར་ལྟར་བཀྲ་ལམ་མེར་གསལ་པ། ལྟ་བསྒོམ་ལས་འདས་པ་སྨྲ་བསམ་བརྗོད་མེད་ཟང་ཐལ་
ཆེན་པོ་ཡིན་ལ། དེ་གང་ཟག་སུ་ཞིག་གིས་རྟོགས་ན་ཀློང་ཆེན་རྩལ་གྱི་རྣལ་འབྱོར་བས་མངོན་སུམ་དུ་རྟོགས་པ་ཡིན། དེས་ནི་མ་བཙལ་བར་རྙེད། རྒྱུ
མ་བསྒྲུབས་པར་འགྲུབ། མ་བལྟས་པར་མཐོང་ནས་གྲོལ་བ་ཡིན་ནོ། །དེ་བཞིན་དུ་སྣང་སྲིད་སྣོད་བཅུད་ཀྱི་ཆོས་གཅིག་ཀྱང་མ་ལུས་པར་ཕྱམ་
# གཅིག་ཏུ་གྲོལ་ལོ་ཞེས་གང་དུ་གྲོལ་ན་གྲོལ་ས་དང་གྲོལ་མཁན་ཞེས་པའི་མིང་ཙམ་ཡང་མ་གྲུབ་པའི་ཡེ་སངས་རྒྱས་པའི་ཆོས་སྐུ་ཀུན་ཏུ་བཟང་



ཆོས་དབྱིངས་
བཞི་བརྒྱ་བརྒྱད་ཅུ་ མཛོད་འགྲེལ།
༄༅། །པོའི་གྲོལ་གཞིའི་ཀློང་དུ་གྲོལ་ལོ། །ཞེས། དེ་འདྲའི་ཡེ་སངས་རྒྱས་པའི་ཡེ་ཤེས་དེ་ངོ་བོ་སྟོང་པས་རྟག་མཐའ་དང་བྲལ། རང་བཞིན་
གསལ་བས་ཆད་མཐའ་ལས་འདས། ཐུགས་རྗེ་མ་འགགས་པས་གཉིས་ཀ་དང་གཉིས་མིན་སོགས་ཀྱི་ཕྱོགས་སུ་མ་ལྷུང་བའི་ཡེ་གྲོལ་ཆེན་པོའི་
རྒྱལ་ས་ལ། མ་བགྲོད་ཀྱང་སླེབས། མ་སྦྱངས་ཀྱང་དག མ་བསླབས་པར་ཤེས། མ་བསྒོམས་ཀྱང་གྲོལ་བ་ཡིན་ནོ། །སྣ་ཚོགས་ཀྱི་སྣང་བ་འདི་ རྒྱུ
དག་གཅིག་ཀྱང་མ་ལུས་པར་ཡོངས་གྲོལ་ཀ་དག་ཆེན་པོར་གྲོལ་ལོ་ཞེས་གང་གི་ཀློང་དུ་གྲོལ་ན་གྲོལ་དང་མ་གྲོལ་གཉིས་སུ་མེད་པའི་ཡེ་ནས་རང་
སངས་རྒྱས་པའི་རིག་པ་ཟང་ཀ་རྗེན་པའི་ཀློང་དུ་གྲོལ་ལོ། །ལམ་ཇི་ལྟར་ཉམས་སུ་བླངས་ནས་གྲོལ་བ་ཡིན་ཞེ་ན། ཉོན་མོངས་ཕར་མ་སྤངས།



ཁང་སར་བསྟན་པའི་དབང་ཕྱུག་གི་གསུང་འབུམ། །
རིག་པ་ཚུར་མ་བླངས་སྒོམ་པས་མ་བསྒྲུབས། ཀུན་རྟོག་གིས་མ་དགག སེམས་ཀྱིས་མ་བསམ། ངག་གིས་མ་བརྗོད་པར་སོ་མ་རང་གྲོལ་གཤིས་ཀྱི་
གནས་ལུགས་ཟང་ཀ་རྗེན་པའི་ངང་དུ་བཞག་ནས་གྲོལ་བ་ཡིན་ནོ། །ཆོས་དབྱིངས་རིན་པོ་ཆེའི་མཛོད་ལས། ཆོས་ཐམས་ཅད་བྱང་ཆུབ་སེམས་སུ་
ཡེ་ནས་གྲོལ་བའི་རང་བཞིན་བསྟན་པ་སྟེ་ལེའུ་བཅུ་གཉིས་པའི་འབྲུ་འགྲེལ་ལོ། ། ། །
༈ ད་ནི་ལེའུ་བཅུ་གསུམ་པ་ཆོས་ཐམས་ཅད་བྱང་ཆུབ་སེམས་སུ་ཡེ་སངས་རྒྱས་པ་ལ། རྩོལ་བ་དང་སྒྲུབ་པ་མེད་པར་ཡང་སངས་རྒྱས་པར་བཤད་
པ་ལ། གོང་དུ་བཤད་པ་ལྟར་དག་པ་གཉིས་ལྡན་གྱི་འབྲས་བུ་མངོན་དུ་བྱས་པ་ན་ཆོས་ཉིད་ནོར་བུ་དྲི་མ་དང་བྲལ་བ་ལྟ་བུའི་རང་དང་གཞན་ལ་
456



ཆོས་དབྱིངས་
བཞི་བརྒྱ་གྱ་གཅིག་ མཛོད་འགྲེལ།
༄༅། །འདོད་རྒུ་ལྷུན་གྱིས་གྲུབ་པ་ཡིན་པས་ན། དཔེར་ན་ནོར་བུ་རང་ལ་ཡོད་པ་ཙམ་གྱིས་མི་ཆོག་པར། བྱི་དོར་བྱས་ནས་རྒྱལ་མཚན་གྱི་རྩེར་
བཀོད་དེ་གསོལ་བ་མ་བཏབ་ན་འདོད་རྒུ་མི་འབྱུང་བ་ལྟར། རིག་པ་རང་ལ་ཡོད་པ་ཙམ་གྱིས་མི་གྲོལ་བར་གནས་ལུགས་ཟམ་མོའི་དོན་ཉམས་སུ་
བླངས་ནས་མ་བསྒོམས་ན་འབྲས་བུ་སྐུ་བཞི་ཡེ་ཤེས་ལྔ་སོགས་མངོན་དུ་མི་འགྱུར་བས་ན། ཡེ་སངས་རྒྱས་པའ་མི་ཆོག་པར་ཡང་སངས་རྒྱས་ རྒྱུ
དགོས། དེ་ཡང་ཆོས་དབྱིངས་སྤྲོས་པ་དང་བྲལ་བའི་འཁོར་འདས་ཡོངས་ཀྱི་སྤྱི་གཞི་ཆེན་པོ་ལས། གཞི་ལས་གཞི་སྣང་གི་ཚུལ་དུ་ཤར་ཚེ། དེ་ངོས་
# མ་ཟིན་པར་འཁྲུལ་སྣང་གི་དབང་གིས་བདག་ཏུ་འཛིན་པས་བག་ཆགས་ཨ་འཐས་པ་ལས་འཁོར་བའི་སེམས་དང་སེམས་བྱུང་རྣམ་ཤེས་ཚོགས་



ཁང་སར་བསྟན་པའི་དབང་ཕྱུག་གི་གསུང་འབུམ། །
བརྒྱད་ཕུང་ཁམས་སྐྱེ་མཆེད་ཀྱི་སྒྲིབ་པ་གློ་བུར་བ་སྤྲིན་འཐིབས་འདྲ་བ་དག་གིས་རིག་པའི་ཡེ་ཤེས་ཉི་མ་ལྟ་བུ་འདི་ཉིད་བསྒྲིབས་ནས་མི་གསལ་
བར་བྱས་པ་ལ། ད་ལྟ་བླ་མའི་མན་ངག་ལ་བརྟན་ནས། གློ་བུར་གྱི་སྒྲིབ་པ་སྤྲིན་འཐིབས་ལྟ་བུ་དང་བྲལ་ཚེ། རིག་པ་ཉི་མའི་དཀྱིལ་འཁོར་རང་ལ་
ཡོད་པ་དེ་གསལ་ནས་ཕྲིན་ལས་འོད་ཟེར་དང་འདྲ་བས་ཕྱོགས་ཀུན་ཏུ་ཁྱབ་སྟེ་མཁའ་མཉམ་འགྲོ་བའི་རྒྱུད་ཀྱི་མ་རིག་པའི་མུན་པ་སེལ་བའི་ནུས་
པ་དང་ལྡན་པ་ནི་ལམ་ཟབ་མོ་འདིའི་འབྲས་བུ་ཡིན་ནོ། །གནས་འདི་རྒྱ་ཆེར་བཤད་པ་ལ། ངོ་བོ་སྤྱིར་བསྟན་པ་དང༌། འཐད་པ་བྱེ་བྲག་ཏུ་བཤད་
# པ། འབྲས་བུ་དངོས་བརྗོད་པ་དང་གསུམ་ལས། དང་པོ་ནི། ཆོས་རྣམས་ལྷུན་གྲུབ་བྱང་ཆུབ་སྙིང་པོ་ལ། །འབད་རྩོལ་མེད་པའི་གནད་ཀྱིས་གོམས་
458



ཆོས་དབྱིངས་ བཞི་བརྒྱ་གྱ་གཉིས་ མཛོད་འགྲེལ།
༄༅། །བྱས་ན། །ཡེ་སངས་རྒྱས་ལ་ཡང་སངས་རྒྱས་བྱུང་སྟེ། །འདི་ནི་བླ་མེད་རྡོ་རྗེ་སྙིང་པོའི་རྩེ། །རིམ་དགུའི་སྙིང་པོ་བྱང་ཆུབ་ཀློང་ཆེན་པོ། ། །
དེའང་སྣང་སྲིད་འཁོར་འདས་ཀྱི་ཆོས་རྣམས་ཀྱི་ངོ་བོ་ནི་རང་བྱུང་གི་རིག་པ་སྐུ་དང་ཡེ་ཤེས་མ་ལུས་པ་ལྷུན་གྲུབ་ཏུ་ཡེ་ནས་ཡོད་པས་བྱང་ཆུབ་སྙིང་
པོ་དེ་ཡིན་ལ། འོན་ཀྱང་གློ་བུར་གྱི་སྒྲིབ་པས་བསྒྲིབས་ནས་མི་གསལ་བ་དེ་མངོན་དུ་གྱུར་པའི་ཐབས་ལ་སྒོ་གསུམ་མ་བཅོས་རང་བཞག་བདེ་བ་
ཆེན་པོའི་ཡེ་ཤེས་དེ་ཉིད་འབད་རྩོལ་མེད་པར་སྐྱོང་བའི་མན་ངག་གི་ལམ་ཟབ་མོ་ཡིན་པའི་གནད་ཀྱིས་ཡུན་རིང་དུ་ངང་ལ་གོམས་པ་མཐར་ཕྱིན་
པར་བྱས་ན། ད་ལྟ་གློ་བུར་གྱི་སྒྲིབ་པ་རང་སར་སངས་ཏེ་ཡེ་སངས་རྒྱས་པ་རང་བཞིན་རྣམ་དག་གི་རིག་པ་ཆོས་ཀྱི་སྐུར་གནས་པ་ལ་ཡང་སངས་



ཁང་སར་བསྟན་པའི་དབང་ཕྱུག་གི་གསུང་འབུམ།
# རྒྱས་པ་གློ་བུར་དྲི་བྲལ་གྱི་རིག་པ་ཉི་མ་སྤྲིན་དང་བྲལ་བ་ལྟ་བུ་ད་མངོན་དུ་འབྱུང་སྟེ་དོན་གྱི་འབྲས་བུ་མངོན་པར་གྱུར་བ་ཡིན་ནོ། །དེ་ལྟ་བུའི་དོན་
གྱི་འབྲས་བུ་འདི་ནི་ཐེག་པ་ཀུན་གྱི་དོན་དུ་གཉེར་བྱའི་ཨ་ཏི་ཡོ་ག་བླ་མེད་རྡོ་རྗེ་ཐེག་མཆོག་གི་སྙིང་པོའི་རྩེ་མོའི་མཐར་ཐུག་གི་སྐྱེལ་སོ་ཡིན་ལ།
ཐེག་པ་རིམ་པོ་དགུའི་སྙིང་པོ་བཅུད་དུ་དྲིལ་བའང་ཡིན་ཏེ། ཆོས་ཐམཾས་ཅད་ཆོས་སྐུ་ཐིག་ལེ་ཉག་གཅིག་དང་རོ་གཅིག་ཏུ་གྱུར་ཏེ་འཁྲུལ་སྣང་
འཁྲུལ་རྟོག་དང་བཅས་པ་དབྱིངས་སུ་ཞི་ནས་མཐར་ཐུག་གི་དོན་དམ་བྱང་ཆུབ་སེམས་ཀྱི་ཀློང་ཆེན་པོ་ཆོས་ཉིད་བསམ་གྱིས་མི་ཁྱབ་པའི་དབྱིངས་
ཎྞཾ དང་དབྱེར་མེད་པས་གཉིས་མེད་མཉམ་པ་ཆེན་པོ། ཟབ་པ་བས་ཀྱང་ཆེས་ཟབ་པའི་གནད། ཆེན་པོ་བས་ཀྱང་ཆེས་ཆེན་པོའི་མཐར་ཐུག སྙིང་པོ་



ཆོས་དབྱིངས་ བཞི་བརྒྱ་གྱ་གསུམ་ མཛོད་འགྲེལ།
༄༅། །བས་ཀྱང་ཆེས་སྙིང་པོའི་ཡང་སྙིང་མངོན་དུ་གྱུར་ཏེ་སངས་རྒྱས་པའོ། །དེ་ལྟར་ཡེ་སངས་རྒྱས་པའི་རང་བཞིན་རྣམ་དག་གི་ཆོས་སྐུ་དང༌། །
ཡང་སངས་རྒྱས་པའི་གློ་བུར་དྲི་བྲལ་གྱི་ཆོས་སྐུ་གཉིས་ཀ་གཉིས་མེད་རོ་གཅིག་ཏུ་འདྲེས་པའི་ཡེ་ཤེས་མངོན་དུ་གྱུར་པ་ན། རིག་པའི་རྩལ་ལས་
ཤར་བའི་སྣང་བ་ཐམས་ཅད་རིག་པ་རང་གི་ཀློང་དུ་ཆུ་ལ་ཆུ་ཐིམ་པ་ལྟ་བུ་དང༌། མར་ལ་མར་ཐིམ་པ། ནམ་མཁའ་ལ་ནམ་མཁའ་ཐིམ་པ་བཞིན་ ༔
དབྱེར་མེད་རོ་གཅིག་ཏུ་འདྲེས་པ་དེ་མཐར་ཐུག་གི་ཆོས་སྐུ་ཡིན་ཏེ། སྐུ་གདུང་འབར་བ་ལས། རང་གི་ངོ་བོར་རང་ཐིམ་ནས། །དབྱེར་མེད་འབྱེད་
པ་མེད་པར་འགྱུར། །ཇི་ལྟར་ཆུ་ལ་ཆུ་ཐིམ་ལྟར། །དེ་བཞིན་མར་ལ་མར་ཐིམ་དང༌། །ནམ་མཁར་ནམ་མཁའ་ཐིམ་པ་བཞིན། །གཉིས་མེད་ངོས་



ཁང་སར་བསྟན་པའི་དབང་ཕྱུག་གི་གསུང་འབུམ། །
བཟུང་མེད་པར་འགྱུར། །ཞེས་དང་། སྤྲིང་ཡིག་བདུད་རྩིའི་ཐིགས་པ་ལས་ཀྱང་། ཇི་ལྟར་ཆུ་ལ་ཆུ་ཐིམ་དང༌། །མར་ལ་མར་ནི་རྗེས་ཞུགས་ལྟར། །
ཤེས་བྱ་སྤྲོས་བྲལ་དེ་ཉིད་དང༌། །དབྱེར་མེད་ཡེ་ཤེས་རྣམ་འདྲེས་པ། །དེ་ཉིད་སངས་རྒྱས་ཐམས་ཅད་ཀྱི། །རང་བཞིན་ཆོས་སྐུ་ཞེས་བྱར་བརྗོད། །
ཅེས་སོ། །དེའི་ཚེ་སྐུ་དང་ཡེ་ཤེས་ཀྱི་སྣང་བ་ཐམས་ཅད་ནང་དབྱིངས་ཆོས་སྐུ་ཀ་ནས་དག་པའམ་ནང་གསལ་ཕྲ་བའི་ཡེ་ཤེས་ཐིམ་ལ་མ་རྨུགས་པའི|
ཀློང་དུ་གྲོལ་ཏེ་ནང་དབྱིངས་གཞོན་ནུ་བུམ་སྐུའི་ངོར་སངས་རྒྱས་པའོ། །འདིའི་དུས་སུ་ཁ་ཅིག་གིས་ཆོས་སྐུ་ལ་ཡེ་ཤེས་མེད་པར་འདོད་ཀྱང་ཆོས་
སྐུ་ལ་ཡེ་ཤེས་མེད་ན་སྟོང་ཆད་ནམ་མཁའ་ལྟར་ཁས་ལེན་དགོས་ལ། རང་ལུགས་ལ་ནང་གསལ་ཐིམ་ལ་མ་རྨུགས་པ་ཕྲ་བའི་ཡེ་ཤེས་སུ་བཞུགས་



ཆོས་དབྱིངས་
བཞི་བརྒྱ་གྱ་བཞི་
༄༅། །ཏེ། དཔེར་ན་ཤེལ་ལ་ཉི་འོད་ཕོག་ཚེ་འོད་ལྔ་བཀྲ་ལམ་མེར་ཤར་བ་བཞིན། དེ་ལས་སྐུ་དང་ཡེ་ཤེས་ཕྱིར་གསལ་དུ་འཆར་བ་ཡིན་ནོ། །
དཔེར་ན་ཟླ་བ་དེ་ཚེས་གཅིག་ནས་བཅོ་ལྔའི་བར་འཕེལ་ཞིང་བཅོ་ལྔ་ནས་གནམ་སྟོང་གི་བར་མར་འགྲིབ་ནས་གནམ་སྟོང་ལ་མེད་པར་སྣང་ཡང་། །
དོན་ལ་ཟླ་བ་རང་གི་ངོས་ལ་འཕེལ་འགྲིབ་དང་གང་སྟོང་ཅུང་ཟད་ཀྱང་མེད་པ་བཞིན། ཕྱིར་གསལ་སྐུ་དང་ཡེ་ཤེས་དེ་དག་ནང་གསལ་ཕྲ་བའི་ཡེ་
ཤེས་ལ་ཐིམ་ཚེ་ཡེ་ཤེས་མེད་པ་མིན་ཏེ། དེ་ལས་ཕྱིར་གསལ་དུ་ཤར་བ་འོག་མིན་སྟུག་པོ་བཀོད་པའི་ཞིང་ཁམས་ངེས་པ་ལྔ་ལྡན་དང༌། དེ་ལས་
སྤྲུལ་པའི་ཕྱེད་སྤྲུལ་རིགས་ལྔའི་ཞིང་དང་། །དེ་ལས་སྤྲུལ་པའི་སྤྲུལ་བ་སྐུ་ཡི་ཞིང་ཁམས་སོགས་མཐའ་ཡས་སོ། །དེས་ན་རྣམ་ཤེས་ཚོགས་བརྒྱད་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
དང་བཅས་པའི་སེམས་སེམས་བྱུང་འགག་ཚེ། འགག་གཞི་རིག་པ་ཉིད་ཡེ་ཤེས་ཆེན་པོའི་སྐུས་མངོན་དུ་བྱས་པས། ཆོས་སྐུ་ལས་གཟུགས་སྐུ་ཕྱི་
གསལ་དུ་སྣང་ནས་འཁོར་བ་མ་སྟོངས་བར་དུ་འགྲོ་དོན་མཛད་པ་ནི། འཇུག་པ་ལས། ཤེས་བྱའི་བུད་ཤིང་ཉོན་ཤེས་ཀྱི་སྒྲིབ་པ། མཆན། སྐམ་པོ་མ་ལུས་
པ། །བསྲེགས་ནས་ཞི་དེ་རྒྱལ་རྣམས་ཆོས་སྐུ་སྟེ། །དེ་ཚེ་སྐྱེ་བ་མེད་ཀྱང་འགག་པ་མེད། །སེམས་འགགས་པ་དེ་སྐུ་ཡིས་མངོན་སུམ་མཛད། །ཅེས་ སྦྱོ
སེམས་འགགས་པ་དེ་ཡེ་ཤེས་ཆོས་སྐུའི་ཀློང་དུ་འགགས་པ་དང་། སྐུ་ཡིས་མངོན་སུམ་མཛད་ཅེས་པ་ཆོས་སྐུ་མངོན་དུ་གྱུར་ཏེ་སངས་རྒྱས་པ་དང་།
ཆོས་སྐུ་ལས་གཟུགས་སྐུར་སྤྲུལ་ཏེ་འགྲོ་དོན་ཐོགས་པ་མེད་པར་མཛད་པའོ། ། ༈ གཉིས་པ་འཐད་པ་བྱེ་བྲག་ཏུ་བཤད་པ་ལ་རྣམ་གྲངས་གསུམ་



ཆོས་དབྱིངས་
བཞི་བརྒྱ་གྱ་ལྔ་
༄༅། །སྟེ་རང་བྱུང་ཡེ་ཤེས་ཉིད་རང་གི་རྩལ་ལས་རོལ་བར་ཤར་བས་བསྒྲིབས་པ་དང་དེ་བསལ་བའི་འཐད་པ་དགོད་པ། གདོས་བཅས་ཀྱི་རྒྱ་
ལས་གྲོལ་བའི་ཆོས་སྐུ་རང་ཆས་སུ་འཆར་བ་ཉིད་ངོ་ཤེས་པས་སངས་རྒྱས་ཐོབ་པའི་འཐད་པ། སངས་རྒྱས་ནས་ཐུགས་རྗེས་འགྲོ་བའི་དོན་འབྱུང་
བའི་འཐད་པའོ། །དང་པོ་ལ་བཞི་ལས། དང་པོ་རང་ལ་རང་གི་རྩལ་ལས་རོལ་བར་ཤར་བས་བསྒྲིབས་ལ་གནད་ཀྱིས་ཇི་ལྟར་དག་པར་བསྟན་པ་
ནི། མཁའ་དཀྱིལ་ཉི་ཟླའི་དཀྱིལ་འཁོར་འོད་གསལ་ཡང་། །མ་རྟོགས་སྤྲིན་ཆེན་སྙིང་པོས་ཡོངས་བསྒྲིབས་པས། །མི་སྣང་བྱང་ཆུབ་རང་ལ་ཡོད་
པའི་ཚུལ། །དེའང་སངས་རྒྱས་ཀྱི་རང་བཞིན་རིག་ཁམས་བདེ་བར་གཤེགས་པའི་སྙིང་པོ་སེམས་ཉིད་རང་བཞིན་འོད་གསལ་བ་དེ་ནི་ནམ་མཁའ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་
ཡངས་པའི་དཀྱིལ་དུ་ཉི་ཟླའི་དཀྱིལ་འཁོར་འོད་གསལ་བ་དང་མཚུངས་ཏེ་ཉི་ཟླའི་རང་འོད་གསལ་ཞིང་རང་གི་བསལ་བྱ་མུན་པ་གཞི་མེད་དུ་སེལ་
བ་བཞིན་དུ་རིག་པ་དེའོང་རང་གཤིས་ལ་དྲི་མས་མ་གོས་པའི་རང་འོད་གསལ་ཞིང་། རང་གི་མི་མཐུན་པའི་ཕྱོགས་མ་རིག་པའི་མུན་པ་སེལ་བས་
ན་ཉི་ཟླ་དང་ཆོས་མཚུངས་པ་ཡིན། འོན་ཀྱང་རིག་པའི་གནས་ལུགས་ཇི་ལྟ་བ་བཞིན་མ་རྟོགས་པའི་དབང་གིས་རིག་པའི་རྩལ་དང་རོལ་བ་ལས་
ཤར་བའི་གཟུང་འཛིན་གཉིས་ཀྱིས་བསྐྱེད་པའི་ཕྱི་ནང་སྣོད་བཅུད་ཀྱི་འཁྲུལ་སྣང་སྤྲིན་འཐུག་ཆེན་པོ་ལྟ་བུ་དེས་རིག་པའི་ཡེ་ཤེས་ཀྱི་སྙིང་པོ་ཉི་མ་
# ལྟ་བུ་དེ་ཡོངས་སུ་བསྒྲིབས་པས་ན་བྱེད་རྐྱེན་དེ་ལ་བརྟེན་ནས། རིག་པའི་ཡེ་ཤེས་ཉི་མ་ལྟ་བུ་དེ་མི་སྣང་བར་བསྒྲིབས་པར་སྣང་ཡང་དོན་ལ་བསྒྲིབ་



ཆོས་དབྱིངས་
བཞི་བརྒྱ་གྱ་དྲུག་ མཛོད་འགྲེལ།
༄༅། །བྱ་སྒྲིབ་བྱེད་དང་བྲལ་བའི་རིག་པ་བྱུང་ཆུབ་ཀྱི་སེམས་ལ་འཕེལ་འགྲིབ་གང་སྟོང་སོགས་གང་ཡང་བྱུང་མ་མྱོང་བར་རང་ངོ་ལུ་བྲི་གང་དང་
བྲལ་བར་ཡོད་པའི་ཚུལ་འདི་མ་རྟོགས་པའོ། ། ༈ གཉིས་པ་དེ་ལྟ་བུའི་ཆོས་སྐུ་རང་ལ་ཡོད་པ་གློ་བུར་གྱི་དྲི་མ་བསལ་བས་མངོན་དུ་སྣང་བར་བྱེད་
དོ་ཞེས་བསྟན་པ་ནི། སྤྲིན་ཆེན་དབྱིངས་སུ་བཞག་པས་རང་དེངས་ལྟར། །འབད་རྩོལ་མེད་པར་རྒྱུ་འབྲས་སྤྲིན་བྲལ་ནས། །མཁའ་དཀྱིལ་བྱང་
ཆུབ་སྙིང་པོ་རང་ལ་འཆར། །དབང་པོའི་རིམ་པས་ཐེག་པ་ཐ་དད་ལ། །དེའང་དཔེར་ན་སྤྲིན་ཆེན་ནམ་མཁའི་དབྱིངས་སུ་རང་སར་བཞག་པའི་ཚེ།
ནམ་ཞིག་ནམ་མཁའ་རང་གི་གཤིས་ལ་རང་དེངུས་སུ་འགྲོ་བ་ལྟར། སྒོ་གསུམ་མ་བཅོས་རང་བབས་སུ་བཞག་པའི་ཚེ། རང་བཞག་གི་གནད་ཤེས་



ཁང་སར་བསྟན་པའི་དབང་ཕྱུག་གི་གསུང་འབུམ། །
པའི་རྣལ་འབྱོར་བ་དབང་པོ་ཡང་རབ་དག་གིས་འབད་པ་དང་རྩོལ་བའི་བྱ་བ་མེད་པས་འཁྲུལ་སྣང་རྒྱུ་འབྲས་བག་ཆགས་དང་བཅས་པའི་སྤྲིན་
ཚོགས་ཐམས་ཅད་ཆོས་ཀྱི་དབྱིངས་སུ་བྲལ་ནས་མ་སྤངས་རང་སར་དག་པ་ན། སྤྲིན་དང་བྲལ་བའི་ནམ་མཁའ་ཡངས་པའི་དཀྱིལ་ན་ཉི་མའི་
དཀྱིལ་འཁོར་སྒྲིབ་མེད་ས་ལེར་འཆར་བ་ལྟར། གློ་བུར་གྱི་སྒྲིབ་པ་དང་བྲལ་བའི་ཆོས་སྐུ་བྱང་ཆུབ་སྙིང་པོ་ངང་ངམ་ཤུགས་ཀྱིས་རང་བབས་ཆེན་
པོའི་ངང་ལས་སྐད་ཅིག་ལ་སྐུ་དང་ཡེ་ཤེས་ཀྱི་སྣང་བ་འཆར་ཏེ། དག་པ་གཉིས་ལྡན་གྱི་ཆོས་སྐུ་རང་བྱུང་དུ་ལྷུན་གྱིས་གྲུབ་པ་ཡིན་ཏེ། སེངྒེ་རྩལ་
རྫོགས་ལས། སྣང་བས་སྒྲིབ་ཤིང་མེད་ན་ཡེ་ཤེས་མཐའ་ལ་གསལ། །ཞེས་སོ། །སྤྱིར་དབང་པོའི་རིམ་པ་དང་འཚམ་པའི་ལམ་བསྒོམས་པས་རང་
468



ཆོས་དབྱིངས་ བཞི་བརྒྱ་གྱ་བདུན་ མཛོད་འགྲེལ།
༄༅། །རང་གི་སྒྲིབ་པ་སྦྱོང་བའི་ཐབས་ཀྱང་ཐེག་པ་ཐ་དད་ལ་སྤྱོང་ཚུལ་ཡང་མི་འདྲ་བ་མང་དུ་ཡོད་ཀྱང་འདིར་ནི་དབང་པོ་ཡང་རབ་ཀྱི་སྒྲིབ་པ་མ་
སྤངས་རང་སར་དབྱིངས་སུ་དག་པའི་ཐབས་ཟབ་མོའོ། །རིག་པ་ཆོས་སྐུ་རང་གི་ངོ་བོ་ལ་དང་པོ་ཉོན་ཤེས་ཀྱི་སྒྲིབ་པ་དང་། སེམས་ཅན་གྱི་དུས་
དང༌། བར་དུ་ལམ་ལ་སྦྱོང་བའི་དུས་སྒྲིབ་པ་ཕྱེད་དག་ཕྱེད་མ་དག་པའི་དུས་དང་། མཐར་སངས་རྒྱས་པའི་དུས་གསུམ་ལ་བཟང་ངན་ཅུང་ཟད་ཀྱང་
མེད་དེ། དཔེར་ན་སྤྲིན་གྱིས་བསྒྲིབས་པ་དང་། ཅུང་ཟད་གྲོལ་བ་དང་། མཐའ་དག་ལས་གྲོལ་བ་གསུམ་ལ་ཉི་མ་རང་ངོས་ལ་བཟང་ངན་མེད་པ་
# བཞིན་ནོ། ། ༈ གསུམ་པ་རང་གི་རྩལ་ལས་རོལ་བར་ཤར་བས་བསྒྲིབས་ཚུལ་ནི། ངོ་བོ་ཉི་བཞིན་ཆོས་དབྱིངས་ཀློང་ན་གསལ། །རྩལ་ལས་ཟེར་



ཁང་སར་བསྟན་པའི་དབང་ཕྱུག་གི་གསུང་འབུམ།
བཞིན་ཀུན་ཤར་རིས་མེད་པས། །ས་དང་ཆུ་མཚོར་དྲོད་ཀྱིས་ཁྱབ་པ་ན། །རླངས་ལས་སྤྲིན་གྱི་རོལ་པར་ཤར་བ་ཡིས། །ངོ་བོ་ཉིད་དང་རྩལ་ཡང་
བསྒྲིབས་པ་བཞིན། །ངོ་བོ་ཉིད་ལས་རང་རྩལ་མ་དག་པའི། །རོལ་པའི་སྙིང་པོ་དེ་ཉིད་རང་ངོར་སྒྲིབ། །སྣང་སྲིད་སྣོད་བཅུད་འཁྲུལ་སྣང་བསམ་མི་
ཁྱབ། །དེའང་རིག་པའི་ངོ་བོ་ཉི་མ་ནམ་མཁའ་ལ་གསལ་བཞིན་རིག་པ་ཆོས་དབྱིངས་ཀྱི་ཀློང་ན་དུས་གསུམ་འཕེལ་འགྲིབ་མེད་པར་རྣམ་པ་ཀུན་
ཏུ་གསལ་སྟོང་གི་ངོ་བོར་བཞུགས་ཤིང་། ཉི་མའི་རྩ་ལ་ལས་ཟེར་འཕྲོ་བ་བཞིན་རིག་པའི་རྩལ་དང་རོལ་བ་ལས་དག་དང་མ་དག་གི་ཆོས་ཁམས་
རྒྱ་མཚོའི་སྣང་བ་ཀུན་ཤར་བ་དང་། དེ་དག་ཀྱང་ཡོད་མེད་སྣང་སྟོང་སོགས་ཕྱོགས་དང་རིས་སུ་ཆད་པ་མེད་པའི་སྒོ་ནས་ཀུན་ལ་ཡོངས་སུ་ཁྱབ་པ་



ཆོས་དབྱིངས་ བཞི་བརྒྱ་གྱ་བརྒྱད་ མཛོད་འགྲེལ།
༄༅། །ཉིད་ཡིན། ཉི་མ་སྤྲིན་གྱིས་བསྒྲིབས་ཟེར་བ་དེ་ཡང་རྩ་བ་ནི་ཉི་མའི་རྩལ་ལ་ཐུག་པས་ན། ཉི་མ་རང་གི་རྩལ་གྱིས་རང་བསྒྲིབས་པ་ཡིན་ཏེ།
ཉི་ཟེར་གྱི་རྩལ་ས་གཞི་དང༌། ཆུ་བོ་དང་རྒྱ་མཚོར་ཕོག་པའི་ཚེ་དེ་དག་གི་ནང་དུ་དྲོད་ཀྱིས་ཁྱབ་པ་ན། ས་གཞི་དང་ཆུ་མཚོའི་ནང་གི་རླངས་པ་ལང་
ལོང་ནམ་མཁའ་ལ་འཁྲིགས་པ་ལས་མཁའ་དབྱིངས་ལ་སྤྲིན་གྱི་རོལ་པར་ཤར་བ་དེ་ཡིས་ཉི་མའི་ངོ་བོ་ཉིད་སྒྲིབ་པར་སྣང་བ་དང༌། རྩལ་ཉི་མའི་ རྒྱུ
ཟེར་ཡང་བསྒྲིབས་ནས་དངོས་པོ་རྣམས་མཐོང་དུ་མི་འཇུག་པ་བཞིན། རིག་པའི་ངོ་བོ་ཉིད་ལས་རང་རྩལ་གཞི་སྣང་དུ་གཡོས་པ་དེ་རིག་པ་རང་ལ་
ཤར་བོ་ཡིན་པར་མ་ཤེས་ནས་དེ་བདག་འཛིན་གྱིས་གུད་དུ་བཅད་པ་ལ་བརྟེན་ནས་རང་རྩལ་མ་དག་པའི་རོལ་པས་རིག་པ་ཡེ་ནས་སངས་རྒྱས་སུ་
རྒྱུ
རྒྱུ



༣ བཞུགས་པའི་སྐུ་གསུང་པ་པཏིང་ཟབ་པ་བསམ་གྱིས་མི་ཁྱབ་པ་འད
ཁང་སར་བསྟན་པའི་དབང་ཕྱུག་གི་གསུང་འབུམ།
བཞུགས་པའི་སྐུ་གསུང་ཐུགས་ཀྱི་སྙིང་བོའི་གནས་ལུགས་དེ་ཉིད་ཀྱི་རང་ངོ་བསྒྲིབས་ཏེ་སྣང་སྲིད་སྣོད་བཅུད་བདེན་པར་བཟུང་ནས་ཁམས་གསུམ་
འཁོར་བའི་འཁྲུལ་སྣང་རྒྱ་ཆེ་ཞིང་གཏིང་ཟབ་པ་བསམ་གྱིས་མི་ཁྱབ་པ་འདི་དག་བྱུང་བ་ཡིན་ནོ། །དེས་ན་རིག་པ་རང་ཉིད་ཀྱི་རྩལ་དང་རོལ་བར་
ཤར་བ་ཉིད་མ་དག་པར་བཟུང་ནས་རིག་པ་རང་བསྒྲིབས་པ་ཡིན་ཏེ། སེང་གེ་རྩལ་རྫོགས་ལས། སངས་རྒྱས་ཉིད་ལ་སངས་རྒྱས་ཉིད་ཀྱིས་ སྒྱུ
བསྒྲིབས། །ཞེས་གསུངས་པ་ལྟར། རིག་པ་སངས་རྒྱས་ཡིན་ན། དེའི་རྩལ་དང་རོལ་བ་ཡང་སངས་རྒྱས་ཡིན་དགོས་ཀྱང་དེ་ངོས་མ་ཟིན་པས་ན་
# རང་གིས་རང་བསྒྲིབས་པའོ། ། ༈ བཞི་བ་རིག་པ་ཉིད་ཀྱི་རྩལ་དང་རོལ་བས་བསྒྲིབས་པ་དེ་ཉིད་སེལ་བྱེད་དུ་ཡང་ཉི་མ་ཉིད་བྱུང་ངོ་ཞེས་བཤད་
མ་རྫོགས་ལས། སངས་རྒྱས་ཉིད་ལ་སངས་པ་པས་ན་།



ཆོས་དབྱིངས་
བཞི་བརྒྱ་གྱ་དགུ་
༄༅། །པ་ནི། ཉི་ཟེར་རྩལ་ལས་རླུང་བསྐྱོད་སྤྲིན་དེངས་ལྟར། །རང་ངོ་རྟོགས་ལས་རོལ་བ་རྒྱན་དུ་ཤར། །འཁྲུལ་བ་ཡེ་གྲོལ་རང་སར་དེ་གྲོལ་
བས། །འཁྲུལ་སྣང་འཁྲུལ་འཛིན་མ་སྤངས་དབྱིངས་སུ་དག །གར་སོང་ཆ་མེད་དེངས་པའི་ནམ་མཁའ་ལ། །སྐུ་དང་ཡེ་ཤེས་ལྷུན་གྲུབ་ཉི་མ་ཤར། །
གཞན་ནས་མ་འོངས་རང་སྣང་དག་པ་ཙམ། །དེའང་ཉི་མ་ནམ་མཁའི་ཁམས་ལ་སྤྲིན་གྱིས་བསྒྲིབས་པ་མེད་པར་འོད་ཟེར་ལྷག་གེར་གསལ་བ་དེ་
ཡང་ཉི་མ་ཉིད་ལ་ཐུག་སྟེ། ཉི་མའི་ཟེར་གྱི་རྩལ་ལས་འཕྲོས་པའི་ཀུན་ཏུ་གཡེང་བྱེད་ཀྱི་རླུང་རང་སོར་གནས་པ་དེ་ནི་གློ་བུར་དུ་བསྐྱོད་དེ། ལངས་
ཎྞཾ པ་ལས། སྤྲིན་རྣམས་ནམ་མཁའི་དབྱིངས་སུ་རང་སར་དེངས་པ་ན་ཉི་མའི་འོད་གསལ་འཚེར་དུ་ཤར་བ་ལྟར་རིག་པ་ཆོས་སྐུའི་རང་རྩལ་དང་རོལ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བ་མ་འགགས་པར་ཤར་བའི་སྣང་སྲིད་སྣོད་བཅུད་སོགས་འཁྲུལ་སྣང་མ་དག་པའི་སྒྲིབ་པ་ཐམས་ཅད་བདག་མེད་རྟོགས་པའི་ཤེས་རབ་ལ་བརྟེན་
ནས་ཡུལ་མེད་སྟོང་པ་ཉིད་དུ་ངོ་འཕྲོད་ཅིང་ཐག་ཆོད་དེ། གང་ཤར་ཐམས་ཅད་གཞི་མེད་རྩ་བ་དང་བྲལ་བའི་སྟོང་པའི་རང་གཟུགས་སུ་ཤེས་ཏེ། །
སྤང་བླང་མེད་པར་ཅོག་གཞག་འཁྱིལ་བའི་ངང་དུ་རང་སར་གློད་ཚེ། རིག་པའི་རང་ངོ་ཉི་མ་སྤྲིན་དང་བྲལ་བ་བཞིན་མ་བཅོས་ཟང་ཐལ་རྗེན་པར་ རྒྱུ
རྟོགས་པ་ལས་རོལ་བ་ཐམས་ཅད་གཞི་རྩ་དང་བྲལ་བའི་སྟོང་པ་ཉིད་དུ་ཤར། སྣང་སེམས་ཐམས་ཅད་རང་གིས་རང་གྲོལ་བ་ཡེ་ཤེས་ཆེན་པོའི་
རྒྱན་དུ་ཤརཾ། འཁྲུལ་བ་ཡེ་གྲོལ་དུ་རྟོག་པ་དང་། ལྷུན་གྲུབ་རང་ཆས་རང་ངོར་འཆར་བ་དུས་མཉམ་དུ་འབྱུང་སྟེ་རང་སར་དེ་མ་ཐག་ཏུ་གྲོལ་བས་



ཆོས་དབྱིངས་ བཞི་བརྒྱ་དགུ་བཅུ་
༄༅། །འཁྲུལ་སྣང་འཁྲུལ་འཛིན་ཐམས་ཅད་མ་སྤངས་དབྱིངས་སུ་དག་སྟེ། འཁྲུལ་བའི་སྣང་བ་ཐམས་ཅད་གར་སོང་ཆ་མེད་དུ་དེངས་པའི་ནམ་
མཁའ་གཡའ་དག་པ་ལྟ་བུ་ལ་སྐུ་དང་ཡེ་ཤེས་སོགས་མ་བསྒྲུབས་རང་བྱུང་ལྷུན་གྱིས་གྲུབ་པའི་ཡོན་ཏན་ཐམས་ཅད་རང་ཆས་སུ་རྫོགས་པའི་འོད་
གསཾལ་ཡེ་ཤེས་ཀྱི་ཉི་མ་ཤར་ནས་རིག་རྩལ་རོལ་བ་གང་ཤར་ཐམས་ཅད་དག་པ་རབ་འབྱམས་འབའ་ཞིག་ཏུ་འཆར་ནས་འོང་ངོ༌། །དེ་འདྲའི་ཡོན་ གླུ
༧ ཏན་དེ་ཡང་ཕྱོགས་གཞན་ཞིག་ནས་སྔར་མེད་གསར་དུ་མ་འོངས་པར་རིག་པའི་རང་སྣང་དག་པ་ཙམ་དུ་ཟད་དོ། །དེ་ཡང་བརྩོན་འགྲུས་རབ་
རྣམས་ལ་ཚེ་འདི་ཉིད་དུ་ཕྱི་ནང་གི་གདོས་བཅས་དག་པས་སྐུ་གསུམ་རང་སྣང་དུ་ཤརཾ་ཏེ། ཀ་དག་གཞི་དབྱིངས་སུ་འབྲས་བུ་གཅིག་ཏུ་དྲིལ་བ་ཐོབ་
g
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ནས་རང་ངོ་ཆོས་སྐུ་ལ་རང་སྣང་ལོངས་སྐུར་ཤར་ཏེ། འགྲོ་བའི་དོན་གཉིས་ལྷུན་གྲུབ་ཏུ་འབྱུང་བའོ། །ཞེས་སོ། །
༈ གཉིས་པ་གདོས་བཅས་ལུས་རྒྱ་དང་བྲལ་བའི་རང་ངོ་རྟོགས་པའི་རྣལ་འབྱོར་བ་སངས་རྒྱས་ཐོབ་པའི་འཐད་པ་བསྟན་པ་ནི། གཉིས་སྐྱེས་སྒོ་
ངའི་ནང་ནས་འདབ་རྒྱས་པས། །སྒོང་རྒྱས་འཐུམས་ལྟར་ད་ལྟར་མི་སྣང་ཡང་། །སྒོང་རྒྱ་རལ་བས་མཁའ་དཀྱིལ་ལྡིང་བ་ལྟར། །གཟུང་འཛིན་
འཁྲུལ་རྟོག་ཟག་པ་སྔར་ཟད་ཀྱང་། །ཟག་འབྲས་ལྷག་བཅས་སྒོང་རྒྱ་རལ་མ་ཐག །ལྷུན་གྲུབ་རིག་པ་རང་གསལ་རང་ལ་འཆར། །སྐུ་དང་ཡེ་ཤེས་
སྣང་བས་མཁའ་དབྱིངས་ཁྱབ། །རང་ངོ་ཤེས་པའི་ཀུན་བཟང་ཀློང་དུ་གྲོལ། །དེའང་གཉིས་སྐྱེས་བྱའི་རྒྱལ་པོ་ག་རུ་ཊའི་ཕྲུ་གུ་སྒོ་ངའི་ནང་ནས་



ཆོས་དབྱིངས་
བཞི་བརྒྱ་གོ་གཅིག་ མཛོད་འགྲེལ། །
༄༅། །འདབ་གཤོག་རྒྱས་པ་དེ་ཉིད་ཀྱང་། ད་ལྟ་སྒོང་རྒྱས་འཐུམས་པ་ལྟར་གནས་པའི་སྐབས་སུ། ད་ལྟར་འདབ་གཤོག་རྒྱས་བཞིན་ཡོད་པ་དེ་
མི་མངོན་མི་སྣང་ན་ཡང༌། ནམ་ཞིག་སྒོང་རྒྱ་རལ་བས་སྐད་ཅིག་ལཾ་མཁའ་དབྱིངས་ཀྱི་དཀྱིལ་འཁོར་མཐོན་པོར་ལྡིང་བ་ལྟར་དུ་རང་བཞིན་རྫོགས་
པ་ཆེན་པོའི་རྣལ་འབྱོར་བ་དེ་ཡང་ད་ལྟ་ལུས་རྒྱའི་སྦུབས་ནས་ཉམས་དང་རྟོགས་པའི་འདབ་གཤོག་རྒྱས་ཏེ་གཟུང་འཛིན་གྱི་འཁྲུལ་བ་ལ་བདག་ཏུ་
རྟོག་པའི་ཟག་པ་དེ་ལུས་རྒྱ་མ་གྲོལ་བའི་སྔར་ནས་ཟད་ཟིན་ཀྱང༌། ད་ལྟ་ལུས་རྒྱའི་སྦུབས་ནས་མ་གྲོལ་བས་ན་སྐུ་དང་ཡེ་ཤེས་ཀྱི་སྣང་བ་མངོན་
༼ སུམ་དུ་སྣང་མི་ནུས་ནའང༌། །ནམ་ཞིག་གདོས་བཅས་ཟག་པ་དང་བཅས་པའི་རྣམ་སྨིན་གྱིས་བསྐྱེད་པའི་འབྲས་བུ་ལྷག་བཅས་ལུས་ཀྱི་སྒོང་རྒྱ་



ཁང་སར་བསྟན་པའི་དབང་ཕྱུག་གི་གསུང་འབུམ། །
རལ་མ་ཐག་ཏུ་ལྷུན་གྲུབ་སྐུ་དང་ཡེ་ཤེས་ལ་སོགས་པའི་འབྲས་ཆོས་ཉེར་ལྔ་དེ་རིག་པ་རང་གསལ་རང་ལ་འཆར་ངེས་པ་ཡིན་ནོ། །དེའི་དུས་སུ་
སྣང་བ་ཐམས་ཅད་སྐུ་དང་ཡེ་ཤེས་ཀྱི་སྣང་བས་མཁའ་དབྱིངས་ཀུན་ལ་ཁྱབ་པ་སྟེ། རང་ངོ་ཤེས་པས་ཆོས་སྐུ་ཀུན་ཏུ་བཟང་པོའི་དགོངས་ཀློང་
རིག་པ་ཐིག་ལེ་ཉག་གཅིག་གི་ངང་དུ་གྲོལ་བ་ཡིན་ཏེ། སེང་གེ་རྩལ་རྫོགས་ལས། ང་བདག་འཛིན་པ་མེད་ན་ཆོས་ཉིད་མ་དང་འཕྲད། །འབྱུང་བའི་
མདུད་པ་གྲོལ་ན་འཛིན་པའི་རྟོད་ཕུར་ཐེངས། །བག་ཆགས་སྲུབས་དང་བྲལ་ན་ཆོས་ཉིད་དབྱིངས་སུ་འཁྱིལ། །ཡེ་ཤེས་རང་སྣང་མཐོང་ན་འབྱུང་
བའི་གདོས་ཐག་ཆོད། །སྣང་བའི་སྒྲིབ་ཤིང་མེད་ན་ཡེ་ཤེས་མཐའ་ལ་གསལ། །ཞེས་དང༌། སེམས་ཅན་ཀུན་གྱི་རང་ལུས་ལ། །ཡེ་ཤེས་དག་པའི་



ཆོས་དབྱིངས་ བཞི་བརྒྱ་གོ་གཉིས་ མཛོད་འགྲེལ།
༄༅། །སྣང་བ་གནས། །དཔེར་ན་མངལ་དང་སྒོ་ངའི་རྒྱ། །མངོན་དུ་མི་འབྱུང་བསྒྲིབས་གྱུར་ཀྱང་། །རང་རྩལ་རྫོགས་ནས་འབྱུང་བ་བཞིན། །རྣམ་
རྟོག་ལུས་འདི་བོར་མ་ཐག །རང་སྣང་ཡུལ་དང་འཕྲད་པར་འགྱུར། །ཡེ་ནས་གནས་པའི་རང་རིག་ཉིད། །ངོ་བོ་རྟོག་མེད་མཐོང་པར་འགྱུར། །ཡེ་
ཤེས་དག་པའི་སྣང་བ་དང་། །སངས་རྒྱས་བདེན་པ་མཐོང་པར་འགྱུར། །ཞེས་སོ། །དེ་ལྟར་དུ་རྟོགས་པའི་རྣལ་འབྱོར་བ་དེ་ལུས་མི་རུ་སྣང་ཡང
དགོངས་པ་སངས་རྒྱས་སུ་དག་པས་དེའི་མིང་ལ་བྱ་བ་རྫོགས་པའི་སྤྲུལ་སྐུ་ཞེས་བྱ་སྟེ། ད་ལྟ་འཁོར་ཚོམ་བུ་རེ་ལྟ་བུ་མ་གཏོགས་དོན་བྱེད་མི་ནུས་
ཀྱང་ནམ་ཞིག་ནམ་མཁའི་མཐའ་མཉམ་གྱི་འགྲོ་བ་ཡོངས་ཀྱི་དོན་བྱེད་ནུས་ཏེ། ཀུན་བྱེད་ལས། ལུས་ནི་གང་ཟག་ལྷ་མི་ཡང་། །དགོངས་པ་ཆོས་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཉིད་སངས་རྒྱས་ཡིན། །དེ་ཡིས་སེམས་ཅན་དོན་བྱས་ནས། །རྩོལ་སྒྲུབ་མི་བྱེད་བདེ་བར་གནས། །ཞེས་དང༌། རང་ཤར་ལས། བྱ་བ་རྫོགས་པའི་
སྤྲུལ་སྐུ་ནི། །རང་གི་རྒྱུད་གྲོལ་མངོན་སངས་རྒྱས། །དེ་ནས་སྤྲུལ་པ་འགྱེད་པ་འོ། །ཞེས་སོ། ། ༈ གོང་གི་གསུམ་པ་སངས་རྒྱས་ནས་འགྲོ་བའི་
དོན་འབྱུང་བའི་འཐད་པ་དེ་ལ་གསུམ་ལས། དང་པོ་ཕྱི་ནས་དོན་མཛད་ཚུལ་ནི། ཕྱོགས་བཅུར་ཐུགས་རྗེའི་རོལ་པ་ཚད་མེད་ལས། །སྤྲུལ་བ་འཕྲོ་
བས་འགྲོ་བའི་དོན་ཀུན་བྱེད། །འཁོར་བ་ཇི་སྲིད་མཛད་པ་ཉེ་བར་སྟོན། །འདི་ནི་རང་བཞིན་བབས་ཀྱི་ངོ་བོ་ལས། །རྩལ་གྱི་ཐུགས་རྗེ་ཕྱོགས་མེད་།
ཤར་བ་ལས། །རོལ་པས་གཞན་དོན་ཕུན་སུམ་ཚོགས་པ་ཡིན། །དེའང་དཔེར་ན་རྣལ་འབྱོར་བ་ཤི་ནས་ཆོས་ཉིད་དག་པའི་བར་དོ་སྐུ་དང་ཞིང་
480



ཆོས་དབྱིངས་
བཞི་བརྒྱ་གོ་གསུམ་ མཛོད་འགྲེལ།
༄༅། །ཁམས་སོགས་དབྱིངས་སྣང་ལྷུན་གྲུབ་ཀྱི་སྣང་བ་ཐམས་ཅད་རང་སྣང་དུ་ངོས་ཟིན་པས་ཀ་དག་ཆོས་སྐུའི་དབྱིངས་སུ་ཐིམ་ནས་དབྱེར་མེད་
ཐིག་ལེ་ཉག་གཅིག་ཏུ་གྲོལ་བ་ནི། སྐུ་གདུང་འབར་བ་ལས། དེ་ནས་ངོ་བོ་ཀ་དག་ལ། །ཉི་མ་ལ་ནི་ཟེར་འདུས་ལྟར། །རང་གི་སྤྲུལ་པར་བཅས་པ་
ནི། །རང་གི་ངོ་བོར་རང་ཐིམ་ནས། །དབྱེར་མེད་འབྱེད་པ་མེད་པར་འགྱུར། །ཞེས་སོ། །དེ་ལྟར་གྲོལ་བས་ཚེ་ན་ཆོས་སྐུའི་ངང་ལས་མ་གཡོས་ སྒྱུ
བཞིན་དུ་མཐའ་ཡས་ཤིང་མུ་མེད་པའི་ཕྱོགས་བཅུར་ཐུགས་རྗེའི་རོལ་བ་ཚད་མེད་པས་ན་དེའི་སྒོ་ནས། སྤྲུལ་པ་གྲངས་མེད་པར་འཕྲོ་བས་ན་བྱེད་
# ལས་དེ་ཉིད་ཀྱིས་འགྲོ་བ་རིགས་དྲུག་གི་གནས་སོགས་སྟོང་གསུམ་འཇིག་རྟེན་གྱི་ཁམས་བསམ་གྱིས་མི་ཁྱབ་པའི་གནས་རྣམས་སུ་གང་ལ་གང་



འདུལ་དེ་ལ་དེར་སྟོན་གྱི་ཚུལ་དུ་འགྲོ་བའི་དོན་ཀུན་མཛད་དེ། འཁོར་བ་ཇི་སྲིད་མ་སྟོངས་ཀྱི་བར་དུ་ཐབས་མཁས་ཀྱི་མཛད་པ་ཉེ་བར་སྟོན་པ་ནི།
ཇི་སྐད་དུ། མ་དག་འགྲོ་བ་དྲུག་གི་ཁམས་རྣམས་སུ། །རྒྱལ་རིགས་རྗེ་རིགས་དམངས་རིགས་བྲམ་ཟེའི་རིགས། །གདོལ་བ་བུད་མེད་ཁྱེ་འུ་དགེ་
སྤྱོང་དང༌། །ཞེས་དང༌། སྨད་དང་བསྟོད་དང་ནད་པ་ཆོས་སྨྲ་དང༌། །བྱ་དང་རི་དྭགས་གྲོང་ཁྱེར་སློང་མོ་པ། །གང་ལ་གང་འདུལ་དེ་ལ་དེར་མཐུན་ སྒྱུ
དུ། །ཞེས་པ་ལྟར་རྟག་ཁྱབ་ལྷུན་གྲུབ་ཀྱི་མཛད་པ་རྒྱུན་མི་ཆད་པར་སྟོན་པའོ། །འདི་ནི་རྫོགས་པ་ཆེན་པོའི་རང་བཞིན་གཤིས་ཡེ་བབས་ཀྱི་ངོ་བོ་
# ལས་མ་གཡོས་བཞིན་དུ་རིག་པའི་རྩལ་གྱི་ཐུགས་རྗེ་ཕྱོགས་མེད་དུ་ཤར་བ་ལས་རོལ་བས་འགྲོ་བ་སེམས་ཅན་གཞན་གྱི་དོན་དུ་འབད་རྩོལ་མེད་



ཆོས་དབྱིངས་
བཞི་བརྒྱ་གོ་བཞི་
༄༅། །པར་འདོད་འབྱུང་བུམ་བཟང་དང༌། དཔག་བསམ་གྱི་ཤིང་དང༌། ཡིད་བཞིན་གྱི་ནོར་བུ་བཞིན་དུ་འགྲོ་དོན་ཕུན་སུམ་ཚོགས་པ་མཛད་པ་
ཡིན་ནོ། ། ༈ གཉིས་པ་སངས་རྒྱས་ནས་ཐུགས་རྗེས་སེམས་ཅན་གྱི་དོན་འབྱུང་བའི་འཐད་པ་ནི། མ་དག་ཆ་བཅས་རོལ་པ་ཉེར་ཞི་ཡང་། །མ་
དག་འགྲོ་ལ་སྤྲུལ་པ་སྣང་བ་ནི། །སྟོན་པའི་ཇི་བཞིན་ཤུགས་ཀྱི་ཐུགས་རྗེ་དང༌། །འགྲོ་སེམས་གཙང་མའི་ལས་སྨོན་དག་པས་འཆར། །དེའང་རྣལ་
འབྱོར་བ་རིག་པ་ཆོས་སྐུ་ཆེན་པོའི་ཀློང་དུ་གྲོལ་ཞིང་སངས་རྒྱས་ཏེ་ཞི་བར་བཞུགས་པ་དེའི་ཚེ། སངས་རྒྱས་ཀྱི་རང་སྣང་ལ་མ་དག་འཁྲུལ་སྣང་གི་
ཆ་ཤས་དང་བཅས་པའི་རོལ་བ་ཐམས་ཅད་ཉེ་བར་ཞི་ནས་སངས་རྒྱས་པ་ཡིན་པས་ན། སངས་རྒྱས་རང་ངོས་ནས་འཁྲུལ་སྣང་སྣོད་བཅུད་ཀྱི་སྣང་།
483
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་
བ་རྡུལ་ཙམ་ཡང་མེད་དེ། དཔེར་ན་གཉིད་སད་པ་ན་རྨི་ལམ་གྱི་སྣང་བ་ལོག་པ་དང་། མིག་སྐྱོན་སེལ་བ་ན་བར་སྣང་དུ་སྐྲ་ཤད་ཀྱི་སྣང་བ་མེད་པ་
དང་། མཁྲིས་ནད་ལས་ཐར་བ་ན་དུང་སེར་འཛིན་གྱི་སྣང་བ་ལོག་པ་ལྟར། སངས་རྒྱས་རང་སྣང་ལ་སྣོད་བཅུད་དག་པའི་སྣང་བ་ཁོ་ན་ལས་མ་
འདས་པ་ཡིན། དེས་ན་སངས་རྒྱས་རང་ངོས་ལ་འཁྲུལ་སྣང་མེད་ན་ཡང་། མ་དག་པའི་འགྲོ་བ་རྣམས་ལུ་སྤྲུལ་བ་བསམ་གྱིས་མི་ཁྱབ་པར་སྣང་བ་ རྒྱུ
ནི་ཇི་ལྟར་ཡིན་ཞེ་ན། དཔེར་ན་སྟོན་པ་ཤཱཀྱ་ཐུབ་པའི་སྐུ་ལས་འོད་ཟེར་སེམས་ཅན་མང་པོ་ལ་ཕོག་པས་ཐམས་ཅད་སུམ་ཅུ་རྩ་གསུམ་གྱི་ལྷའི་བུ་རུ་
# སྐྱེས་པའི་རྣམ་ཐར་ཇི་བཞིན་དུ། སྟོང་ཉིད་སྙིང་རྗེའི་སྙིང་པོ་ཅན་གསུངས་པ་ལྟར་སངས་རྒྱས་ལ་འབད་རྩོལ་མེད་པར་རང་བཞིན་ཤུགས་ཀྱི་ཐུགས་



ཆོས་དབྱིངས་
བཞི་བརྒྱ་གོ་ལྔ་
༄༅། །རྗེ་ཞེས་པ་དེ་ཡོད་པས་ན། ཆོས་ཀྱི་དབྱིངས་ལས་མ་གཡོས་བཞིན་དུ་དམིགས་པ་མེད་པའི་སྙིང་རྗེའི་སྤྲུལ་བ་བསམ་གྱིས་མི་ཁྱབ་པ་འཕྲོ་
བ་དེ་དང་འགྲོ་བ་སེམས་ཅན་རྣམས་ཀྱི་རང་རང་གི་དད་པ་མོས་གུས་ཀྱི་སེམས་གཙང་མའི་སྟོབས་དང་ལས་དང་སྨོན་ལམ་དག་པས་མཚམས་
སྦྱར་བ་སོགས་ལ་བརྟེན་ནས། སངས་རྒྱས་ཀྱི་ཐུགས་རྗེའི་འཇུག་པ་དེ་གཞན་ལ་འཆརཾ་ནས་འགྲོ་བའི་དོན་རྒྱ་ཆེན་པོ་འབྱུང་བའོ། །དེ་ལྟར་ཐུགས་
རྗེ་མེད་ན་འཁོར་བ་མར་ཆད། སངས་རྒྱས་ཡར་ཆད་ནས་དེ་གཉིས་བར་ལ་འབྲེལ་བ་མེད་པས་སུ་ལའང་ཕན་པ་མི་འབྱུང་བ་ཡིན་ཡང་། དེ་ལྟར་
མིན་པར་འཁོར་བ་ཇི་སྲིད་དུ་སེམས་ཅན་གྱི་དོན་མཛད་པ་ནི། ཐལ་འགྱུར་ལས། ཆོས་སྐུ་སྟོང་པའི་རང་བཞིན་ལ། །ཡེ་ཤེས་མཁྱེན་པ་རྫོགས་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
པའི་ཆ། །ཤུགས་ཀྱིས་སེམས་ཅན་རྣམས་ལ་འཆར། །དེ་མེད་འཁོར་འདས་ལྟེ་ཆད་པས། །མཁྱེན་པས་རིག་ཅིང་གསལ་བ་འོ། །ཞེས་སོ། །དེ་ལྟར་
སངས་རྒྱས་ཀྱི་ཐུགས་རྗེ་སེམས་ཅན་ལ་གཟིགས་ཚུལ་འདི་ལ། ཁ་ཅིག་གིས་འདི་ལྟར་ཟེར། སེམས་ཅན་གྱི་སྨོན་ལམ་དང་སངས་རྒྱས་ཀྱི་བྱིན་
རླབས་ལས་སེམས་ཅན་གཞན་གྱི་སྣང་ངོར་སངས་རྒྱས་ཀྱི་གཟུགས་སྐུ་སྣང་ཡང་། སངས་རྒྱས་ལ་གཞན་སྣང་གི་སྣང་བ་འདི་དག་གཏན་ནས་མི་
སྣང་བས་སེམས་ཅན་མི་གཟིགས་སོ། །དཔེར་ན་མཁའ་ལྡིང་གི་མཆོད་སྡོང་གིས་ཀླུ་ནད་སེལ་བ་དང༌། ནོར་བུ་དང་དཔག་བསམ་ཤིང་ལས་དགོས་
# འདོད་འབྱུང་ཡང་། མཆོད་སྡོང་དང་ནོར་བུ་དཔག་བསམ་ཤིང་བཅས་ཀྱིས་གཞན་སྣང་མི་སྣང་བ། གདུལ་བྱ་མི་མཁྱེན་པ་བཞིན་ནོ་ཟེར་བ་མི་
486



ཆོས་དབྱིངས་
བཞི་བརྒྱ་གོ་དྲུག་ མཛོད་འགྲེལ།
༄༅། །འཐད་དེ། སངས་རྒྱས་ཀྱི་རང་ངོ་ན་དག་པའི་སྣང་བ་མ་གཏོགས། མ་དག་འཁྲུལ་བ་མེད་པ་འཐད་ཀྱང་གདུལ་བྱའི་སྣང་བ་མི་མཁྱེན་པ་མི་
འཐད་དེ། དེ་ལྟར་ན་སངས་རྒྱས་ཐམས་ཅད་མཁྱེན་པ་མ་ཡིན་པར་ཐལ་བའི་སྐྱོན་འབྱུང་ངོ༌། །ཁ་ཅིག་དེ་ལས་ཧ་ཅང་ཐལ་ཆེས་ཏེ། སངས་རྒྱས་ཀྱི་
འཁྲུལ་སྣང་རང་མཚན་དུ་གྲུབ་པར་གཟིགས་ནས་སེམས་ཅན་གྱི་དོན་མཛད་པར་འདོད་པ་དེའང་ཤིན་ཏུ་མི་འཐད་དེ། གདུལ་བྱ་མཁྱེན་ངོས་དེ་ ཙྩུ
འཐད་ཀྱང་སངས་རྒྱས་ལ་འཁྲུལ་བ་རང་མཚན་རང་ངོས་ལ་ཡོད་ན། ཞིང་དག་པའི་སྦྱོར་བ་མ་རྫོགས་པར་ཐལ་བའི་སྐྱོན་དང་། གནས་འགྱུར་ཁྱད་
# པར་ཅན་མ་ཐོབ་པར་ཐལ་བའི་སྐྱོན་དང་། འཁྲུལ་བ་རང་མཚན་པ་རང་ངོས་ནས་སྣང་བ་ཡོད་ན། སྒྲིབ་པ་མ་དག་པའི་སངས་རྒྱས་ཡོད་པར་ཐལ་



ཁང་སར་བསྟན་པའི་དབང་ཕྱུག་གི་གསུང་འབུམ། །
བའི་སྐྱོན་སོགས་མང་པོ་འབྱུང་ངོ༌། །དག་པ་ས་གསུམ་ན་འཁྲུལ་སྣང་གནས་འགྱུར་ཏེ་ཞིང་དག་པར་འཆར་ཞེས་བཤད་ན། སངས་རྒྱས་པ་ལ་སྨྲོས་
ཅི་དགོས་སོ། །འོ་ན་རང་ལུགས་ལ་ཇི་ལྟར་ཡིན་ཞེ་ན། སངས་རྒྱས་ནི་ཆོས་སྐུ་ཐིག་ལེ་ཉག་གཅིག་གི་ཀློང་ལས་མ་གཡོས་བཞིན་དུ་ཉི་མ་ལས་ཟེར་
བཞིན། ལྷུན་གྱིས་གྲུབ་པའི་ཡེ་ཤེས་དང་ཐུགས་རྗེའི་ཆ་ལ། གཟུགས་སྐུ་གཉིས་ཀྱིས་འགྲོ་དོན་ཐོགས་པ་མེད་པར་མཛད་ཚུལ་འདི་ལྟ་སྟེ། སངས་ སྒྱུ
རྒྱས་ཁོང་གི་སྣང་ངོར་སྣང་སྲིད་དག་པ་རབ་འབྱམས་ལས་མ་འདས་ཀྱང་། སེམས་ཅན་གཞན་ངོ་ལ་མེད་པ་གསལ་སྣང་འཁྲུལ་བ་རུ་འཆར་ནས་
ཡོད་པར་གཟིགས་ཤིང་དེ་ལ་ཆོས་སྟོན་པ་ནི། དཔེར་ན་ལྷའི་མིག་དག་པས་བལྟས་ན་གཟུགས་སྣང་ཐམས་ཅད་མ་འཁྲུལ་བར་ཤེས་ལ། གཞན་



ཆོས་དབྱིངས་ བཞི་བརྒྱ་གོ་བདུན་ མཛོད་འགྲེལ།
༄༅། །དག་གི་རབ་རིབ་དང་སྐྲ་ཤད་དུང་སེར་འཛིན་ཡོད་པའང་ཤེས་པར་མ་ཟད། རང་གི་མཐོང་བ་དེ་མ་འཁྲུལ་བ་དང་གཞན་འཁྲུལ་བཞིན་
ཡོད་པའང་ཤེས་པ་བཞིན་ནོ། །གཞན་ཡང་རྒྱལ་པོའི་བུ་གཉིས་ཁང་བཟང་ཞིག་གི་ནང་དུ་ཉིན་པར་གནས་ཚེ། གཅིག་གཉིད་མེད་པ་དང་། གཅིག་
དེ་གཉིད་དུ་ཡུར་ནས་འཁྲུལ་སྣང་སྐྲག་འཇིགས་སྐྱེས་ཚེ། གཉིད་མེད་པ་དེས་ངོ་སྤྲད་དེ། ཀ་ཡེ་གྲོགས་པོ། མ་སྐྲག་ཅིག་རྨི་ལམ་ཡིན་ནོ། །འཁྲུལ་
བ་ཡིན་ནོ་ཞེས་བཤད་པ་ན། གཅིག་པོ་དེས་ཀྱང་བདེན་ཤས་ཆེ་བསམ་ནས་གཉིད་སད་པ་ན་སྐྲག་འཇིགས་སྐྱེ་ཡུལ་ཅི་ཡང་མེད་པ་དཔེ་དེ་བཞིན་
ནོ། །སངས་རྒྱས་ལ་དག་སྣང་འབའ་ཞིག་ཏུ་སྣང་བ་ནི། ཡེ་ནས་སངས་རྒྱས་པའི་གནད་དང༌། ཡེ་ནས་དོན་གྱི་ཡིན་ལུགས་དག་པ་རབ་འབྱམས་



ཁང་སར་བསྟན་པའི་དབང་ཕྱུག་གི་གསུང་འབུམ།
ཡིན་པ་ལ་ཐུག་ཡོད། འོན་ཀྱང་སངས་རྒྱས་རང་ངོས་ན་མ་དག་པ་མེད་པ་དང༌། སེམས་ཅན་འཁྲུལ་ངོས་ན་མ་དག་པར་ སྣང་ནས་སྡུག་བསྔལ་
བཞིན་ཡོད་པ་དེ་ཡང་གཟིགས་ནས་འགྲོ་དོན་བྱེད་པ་ཡིན། སེམས་ཅན་འཁྲུལ་ངོས་ཀྱི་མ་དག་པར་སྣང་བ་འདི་ཡང་སངས་རྒྱས་རང་སྣང་གི་
གཟིགས་ངོར་དག་པ་འབའ་ཞིག་ཏུ་སྣང་བ་ནི་གོང་གི་དཔེ་གཉིས་ཀྱིས་ཤེས་སོ། ། ༈ གསུམ་པ་དབྱིངས་ལས་མི་གཡོ་བར་རོལ་བས་དོན་མཛད་
ཚུལ་ནི། དེ་ཚེ་ཞིང་ཀུན་སྤྲུལ་བ་ཚད་མེད་ཅིང་། །མཐའ་ཡས་འགྲོ་བ་བྱང་ཆུབ་འདྲེན་མཛད་ཀྱང༌། །སྟོན་པའི་ཆོས་སྐུ་དབྱིངས་ལས་མི་གཡོ་སྟེ། །
# རང་བྱུང་ཡེ་ཤེས་རྟག་ཆད་ཕྱོགས་ལྷུང་མེད། །དབྱིངས་ལས་རང་ཤར་སྟུག་པོ་བཀོད་པར་ནི། །རིག་འཛིན་མཁའ་འགྲོ་ས་བཅུའི་སེམས་དཔའ་ལ།།
490



ཆོས་དབྱིངས་
༄༅། །ལོངས་སྤྱོད་རྫོགས་པའི་བཀོད་པ་བསམ་ཡས་སྣང་། །དེ་ཡང་དབྱིངས་ལས་སྟོན་པའི་ཐུགས་རྗེ་དང༌། །གདུལ་བྱའི་མོས་དག་ལྷུན་གྲུབ་
རང་ངོར་སྣང་། །དེ་ཡང་སྒོ་གསུམ་གྱི་དྲི་མ་དག་སྟོབས་ཀྱིས་སྐུ་གསུམ་གྱི་དཀྱིལ་འཁོར་མངོན་དུ་བྱས་ཏེ་འོག་མིན་གྱི་གནས་སུ་སངས་རྒྱས་ཞེས་
པ་དེ། སངས་རྒྱས་ཐམས་ཅད་སངས་རྒྱས་པའི་ཐོག་མ་གང་དུ་རྙེད་པའི་ས་དེ་ལ་འོག་མིན་ཟེར། དེ་ནི་ཆོས་ཐམས་ཅད་ཀྱི་གོང་དུ་གྱུར་བ་ཡིན་ཞིང་
དེའི་གོང་དུ་གཞན་མེད་པས་ན་འོག་མིན་ཞེས་བྱ་བ་སྟེ། དེ་ནི་གནས་གཅིག་ཁོ་ནར་བློ་རྩེ་གཏོད་པ་མེད་པས། མདོར་ན་དབྱིངས་དང་ཡེ་ཤེས་རོ་
གཅིག་ཏུ་གྱུར་པའི་གནས་དེ་ལ་འོག་མིན་ཟེར་བས་ན་དེ་ནི་སྟེང་འོག་མཐའ་དབུས་ཀྱི་སྤྲོས་པ་གང་ཡང་མེད་པའོ། །དེ་ལས་གཞན་དུ་འོ་སྐོལ་གྱི་
491
བཞི་བརྒྱ་གོ་བརྒྱད་ མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
སྟོན་པ་ཀུན་བཟང་རྡོ་རྗེ་འཆང་གིས་རྒྱུད་སྡེ་མང་པོ་གསུངས་པའི་འོག་མིན་ནི་གནས་རིས་ཀུན་གྱི་རྩེ་མོའི་འོག་མིན་ཡིན་ལ། དེ་ན་ས་བཅུའི་
སེམས་དཔའ་དང༌། མཁའ་འགྲོ་མ། གྲུབ་པ་ཆེན་པོ་མང་པོ་བཞུགས་ཡོད་པའི་འོག་མིན་དེ་གཉིས་མི་འདྲ་བའོ། །དེ་ཡང་རྣལ་འབྱོར་བའི་ཆོས་
ཅན་གྱི་སྣང་བ་འདི་དག་ཆོས་ཉིད་ཀ་དག་གི་ཀློང་དུ་ཟད་དེ། ཆོས་སྐུ་ཐིག་ལེ་ཉག་གཅིག་ཏུ་གྲོལ་ནས་གཞོན་ནུ་བུམ་པ་ཆོས་ཀྱི་སྐུ་མངོན་དུ་བྱས་ སྒྲ
པ་དེ་ཡི་ཚེ། དཔེར་ན་མཁའ་དབྱིངས་ཀྱི་ངོས་ན་ཟླ་བ་གཅིག་པུ་དེའི་བཞིན་རས་འཛམ་གླིང་གི་ཆུ་སྣོད་ཡོངས་ལ་ཁྱབ་པ་བཞིན། ཕྱོགས་བཅུ་
# མཐའ་ཡས་ཤིང་མུ་མེད་པའི་ཞིང་ཀུན་དང་ཁྱད་པར་དུ་འགྲོ་བ་རིགས་དྲུག་གི་རང་རང་གི་སྣང་བ་དང་མཐུན་པའི་གང་ལ་གང་འདུལ་དེ་ལ་དེར་



ཆོས་དབྱིངས་
བཞི་བརྒྱ་གོ་དགུ་
༄༅། །སྟོན་གྱི་ཚུལ་དུ་སྤྲུལ་པ་ཚད་མེད་པ་འགྱེད་ཅིང་། མཐའ་ཡས་ཤིང་གྲངས་མེད་པའི་འགྲོ་བ་སེམས་ཅན་ཐམས་ཅད་བྱང་ཆུབ་ཆེན་པོའི་གོ་
འཕང་ལ་འདྲེན་པར་མཛད་པ་དེ་ཉིད་ཀྱང་། སྤྲུལ་གཞི་སྟོན་པའི་ཆོས་སྐུ་ནི་ཆོས་ཀྱི་དབྱིངས་སྤྲོས་པ་ཐམས་ཅད་དང་བྲལ་བའི་ཀ་དག་ཐིག་ལེ་ཉག་
གཅིག་གི་ངང་ལས་ནམ་ཡང་མི་གཡོ་བར་བཞུགས་པ་སྟེ། རང་བྱུང་རིག་པའི་ཡེ་ཤེས་རྒྱ་ཆད་ཕྱོགས་ལྷུང་མེད་པ་དེའི་དབྱིངས་ལས་རྩལ་དང་རོལ་
བ་ལྷུན་གྲུབ་ཏུ་རང་ཤར་བ་འོག་མིན་སྟུག་པོ་བཀོད་པ་ངེས་པ་ལྔ་ལྡན་གྱི་ཞིང་དང༌། དེ་ལས་སྤྲུལ་པ་ཕྱེད་སྤྲུལ་ལོངས་སྐུ་རིགས་ལྔའི་ཞིང་སོ་སོ་
དང་། རྒྱན་སྟུག་པོ་བཀོད་པ་ནི་རིག་འཛིན་དཔའ་བོའི་ཚོགས་དང་། མ་རྒྱུད་མཁའ་འགྲོ། ས་བཅུའི་སེམས་དཔའ་དང་གྲུབ་པ་ཆེན་པོ་ལ་སོགས་
493
མཛོད་འགྲེལ།



| ཁང་སར་བསྟན་པའི་དབང་ཕྱུག་གི་གསུང་འབུམ། །
པའི་ཕྱེད་སྤྲུལ་ལོངས་སྤྱོད་རྫོགས་པའི་བཀོད་པ་བསམ་ཡས་པའི་ཚོགས་སྣང་བ་དང༌། དེ་ལས་སྤྲུལ་པ་རིགས་གསུམ་སྤྲུལ་པའི་ཞིང་དང༌། ས་
སྤྱོད་སྤྲུལ་སྐུའི་ཞིང་དཔག་ཏུ་མེད་པའི་སྣང་བ་བཀོད་པོ་དེ་དག་རེ་རེ་ཡང་ཆོས་ཀྱི་དབྱིངས་ལས་སྟོན་པའི་ཐུགས་རྗེ་གཟུགས་སྐུར་ཤར་བ་དང་།
གདུལ་བྱའི་དད་པ་དང་མོས་གུས་སོགས་ཚོགས་སྨོན་ལས་འཕྲོ་བཟང་པོའི་དགེ་བའི་རྟེན་འབྲེལ་ལ་བརྟེན་ནཾས་ལྷུན་གྲུབ་རང་ངོར་སྣང་བ་ཡིན་ རྒྱུ
ནོ། ། ༈ ད་ནི་གོང་གི་རྩ་བའི་ས་བཅད་གསུམ་པ་འབྲས་བུ་དངོས་བརྗོད་པ་ལ་བཞི་ལས། དང་པོ་ཆོས་སྐུ་ཡེ་ཤེས་དང་བཙས་པོ་བསྟན་པ་ནི། །
ཆོས་སྐུའི་ངོ་བོ་རང་བྱུང་ཡེ་ཤེས་ཏེ། །རོལ་པར་ཐམས་ཅད་མཁྱེན་པའི་ཡེ་ཤེས་མཚོ། །གདོད་མའི་དབྱིངས་ན་ཐིག་ལེ་གཅིག་ཏུ་བཞུགས། །དེའང་



ཆོས་དབྱིངས་
ལྔ་བརྒྱ་ཐམ་པ་
༄༅། །ཆོས་སྐུ་ཞེས་པའི་ངེས་ཚིག་ཀྱང་། མཐར་ཐུག་གི་དོན་དུ་གཉེར་བྱ་ནི་སྟོང་གསལ་ཀ་དག་གི་ཆོས་ཡིན་པས་ཆོས་དང༌། སྐུ་དང་ཡེ་ཤེས་
ཐམས་ཅད་ཀྱི་འཆར་གཞིའི་ལུས་སམ་དབྱིངས་ཡིན་པས་ན་སྐུ་ཞེས་བྱ་སྟེ། དེ་ལྟ་བུའི་ཆོས་སྐུའི་ངོ་བོ་ཡེ་ནས་དག་པ་གཉིས་ལྡན་གྱི་རང་བྱུང་གི་ཡེ་
ཤེས་ཏེ་སྤྲོས་པའི་མཐའ་ཐམས་ཅད་དང་བྲལ་བའི་སྐུ་དང་ཡེ་ཤེས་འདུ་འབྲལ་མེད་པ་སངས་རྒྱས་ཉག་གཅིག་གི་སྤྱོད་ཡུལ་ཡིན་ཏེ། ངོ་བོ་སྟོང་བ་གཅིག་ ༔
གི་སྟེང་ནས་འབྱེད་རྒྱུའི་བློ་རྩེ་གཏད་དགོས། མཆན། རིག་པ་རང་གསལ་ལས། འགྱུར་མེད་འགག་མེད་ཁྱབ་པ་གསུམ། །ཆོས་ཀྱི་སྐུ་ཡི་ངོ་བོ་ཡིན། །ཞེས་སོ། །
ཎྞཾ དེས་ན་ཆོས་སྐུ་རང་གི་ངོ་བོ་སྤྲོས་པའི་མཐའ་ཐམས་ཅད་ལས་འདས་པས་ན་དབྱེ་བ་མེད་ཀྱང་། རྩལ་དང་རོལ་བ་ནི་འཁོར་འདས་ཐམས་ཅད་ལ་



ཁང་སར་བསྟན་པའི་དབང་ཕྱུག་གི་གསུང་འབུམ། །
མ་ཁྱབ་པ་གཅིག་ཀྱང་མེད་པས་ན་འཁོར་འདས་ཐམས་ཅད་འབྱུང་བའི་གཞི་ཡིན་ནོ། །དེའི་ཕྱིར་ཆོས་སྐུ་ནི་སྤྲོས་བྲལ་ཐིག་ལེ་ཉག་གཅིག་ལས་
ནམ་ཡང་མི་འགྱུར་ཡང༌། ཡོན་ཏན་གྱི་ཆའམ་ལྡོག་ཆ་འགའ་ཞིག་ལ་བརྟེན་ནས་དབྱེ་ན་ཐམས་ཅད་མཁྱེན་པའི་ཡེ་ཤེས་ཡོན་ཏན་རྒྱ་མཚོ་ལྟ་བུ་
ཡོད་པ་ནི་འདི་ལྟ་སྟེ། ངོ་བོ་རང་བཞིན་ཐུགས་རྗེ་གསུམ་གྱི་ནང་ནས་ཆོས་སྐུའི་སྐབས་གནས་དུས་སྟོན་པ་ཆོས་འཁོར་ལྔ་དེ་ངོ་བོ་སྟོང་པ་གཅིག་གི་
སྟེང་དུ་གོ་དགོས། ཆོས་སྐུའི་ཆོས་སྐུའི་གནས་སྐབས་ན། །སྟོན་པ་ཕུན་སུམ་ཚོགས་པ་སྤྲོས་པ་ཐམས་ཅད་དང་བྲལ་བའི་ཆོས་སྐུ་ཆེན་པོ་གནས་
ཕུན་སུམ་ཚོགས་པ་བསམ་ངོ་ལས་འདས་པའི་ཆོས་ཉིད། དུས་ཕུན་སུམ་ཚོགས་པ་གང་དུའང་མི་འགྱུར་བའི་ཆོས་ཉིད། ཆོས་ཕུན་སུམ་ཚོགས་པ་



ཆོས་དབྱིངས་
ལྔ་བརྒྱ་གཅིག་
༄༅། །ཏིང་ངེ་འཛིན་མི་གཡོ་བ། འཁོར་ཕུན་སུམ་ཚོགས་པ་ཆོས་སྐུ་ཉིད་ལས་མི་གཞན་པ་ཉིད་དོ། །ཆོས་སྐུའི་ལོངས་སྐུའི་གནས་སྐབས་ན།།
སྟོན་པ་ཕུན་སུམ་ཚོགས་པ་ཆོས་སྐུའི་ལོངས་སྐུ་སྟོང་གསལ་དབྱེར་མེད་པ། གནས་ནི་སྒྲིབ་པའི་རྡུལ་དང་བྲལ་བའི་དྲི་མ་མེད་པ། དུས་ནི་རྟག་པ་
དང་ཆད་པ་མ་ཡིན་པའི་ཆོས་ཉིད། ཆོས་ནི་བརྗོད་དུ་མེད་པའི་ཆོས་ཉིད། འཁོར་ནི་སྟོང་པ་རང་སྣང་གི་བྱེད་པ་ཅན་ནོ། །ཆོས་སྐུའི་སྤྲུལ་སྐུའི་ རྒྱུ
གནས་སྐབས་ན། སྟོན་པ་ནི་ཆོས་སྐུའི་སྤྲུལ་སྐུ་འཆར་གཞི་མ་འགགས་པ། གནས་ནི། གང་དུ་མ་གྲུབ་པའི་འཆར་གཞིའི་ཆར་གནས་པ། ཆོས་ནི།
ཏིང་ངེ་འཛིན་འགག་མེད་རང་གསལ་དུ་འདུག་པ། འཁོར་ནི་རིས་མེད་སྐུ་གསུམ་གྱི་རིག་པའི་ངང་ལ་གྲུབ་པ། དུས་ནི་གནས་ལུགས་སྙིང་པོ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
མངོན་པར་སྣང་བ་དེའོ། །དེ་བཞིན་དུ་སྐུ་གསུང་ཐུགས་ཡོན་ཏན་ཕྲིན་ལས་ལྔའི་སྒོ་ནས་དབྱེ་ནའང་སྟོང་གསལ་མཚན་མའི་སྤྲོས་པ་དང་བྲལ་བ་དེ་
ཆོས་ཀྱི་སྐུ་དང༌། འདི་དག་སྟོང་ཆ་གཅིག་གི་སྟེང་ནས་ཕུན་སུམ་ཚོགས་པ་ལྔ་དང་སྐུ་གསུང་ཐུགས་ཡོན་ཏན་ཕྲིན་ལས་བཅས་བཏགས་པས་ན་ཕུན་སུམ་ཚོགས་པ་བཏགས་པ་བ་ཡིན། མཆན། །
སྒྲ་ཚིག་གླེང་བརྗོད་དང་བྲལ་བ་དེ་ཆོས་སྐུའི་གསུང་དང་། བསམ་རྟོག་འགྱུ་དྲན་དང་བྲལ་བ་སྨྲ་བསམ་བརྗོད་བྲལ་གྱི་ཡེ་ཤེས་དེ་ཆོས་སྐུའི་ཐུགས་
དང་། དབྱིངས་དང་ཡེ་ཤེས་ཀྱི་ཁྱབ་པ་འགྲོ་ལྡོག་མེད་པ་ཆོས་སྐུའི་ཡོན་ཏན་དང༌། གང་ལས་མ་བྱུང་མ་སྐྱེས་ཀྱང་། གདུལ་བྱའི་འགྲོ་དོན་འབད་
# མེད་ཤུགས་ཀྱིས་འབྱུང་བ་དེ་འགག་མེད་ཆོས་སྐུའི་ཕྲིན་ལས་སོ། །དེ་དག་ནི་རྟེན་ཆོས་སྐུ་བཤད་པ་ཡིན་ལ། བརྟེན་པ་ཡེ་ཤེས་ལ་མཚོན་ན། ཀ་
༥8



ཆོས་དབྱིངས་
ལྔ་བརྒྱ་གཉིས་
༄༅། །དག་ཆོས་ཉིད་ཉག་གཅིག་གི་ཀློང་དུ་གྲོལ་དུས། གཞི་གནས་ཀྱི་ཡེ་ཤེས་ངོ་བོ་རང་བཞིན་ཐུགས་རྗེ་གསུམ་གྱིས་སྐུ་དང་ཡེ་ཤེས་ཕྱིར་
གསལ་གྱི་འཆར་གཞི་བྱེད། མཚན་ཉིད་འཛིན་པའི་ཡེ་ཤེས་ཀྱིས་དག་པའི་གདུལ་བྱ་ལ་སྣང་བ་སྟོན། ཤེས་བྱའི་ཡེ་ཤེས་ཀྱིས་མ་དག་པའི་གདུལ་
བྱའི་རེ་བ་སྐོང་བ་ནི་ཡེ་ཤེས་སྤྱིར་བསྟན་པ་ཡིན། ཆོས་སྐུའི་ཡེ་ཤེས་བྱེ་བྲག་ཏུ་མཚོན་ན། ངོ་བོ་ཀ་དག་གི་ཡེ་ཤེས་སྤྲོས་བྲལ་ཐིག་ལེ་ཉག་གཅིག
རང་བཞིན་ལྷུན་གྲུབ་ཀྱི་ཡེ་ཤེས་གསལ་ཆ་ཡོན་ཏན་གྱི་གཞི་མར་གྱུར་པ། ཐུགས་རྗེ་ཀུན་ཁྱབ་ཀྱི་ཡེ་ཤེས་འཆར་ཚུལ་མ་འགགས་པར་ཤར་པས་སྒོ་
ཎྞཾ འབྱེད་པའོ། །ཆོས་སྐུའི་བཤད་པ་འདི་དག་ནང་གསལ་གྱི་ཆ་ལ་ཕྱི་གསལ་གྱི་སྣང་བ་འཆར་རུང་གི་གདངས་མ་འགགས་པ་ཁོ་ན་ལ་གོ འདི་དག་ནང་གསལ་ཁོ་ན་ཡིན་པས། ཕྱི་གསལ་ལ་གོ་མི་
སྒྱུ
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ།
རུང་། མཆན། དེ་ལྟར་ཆོས་སྐུ་ལ་ཡོན་ཏན་གྱི་ལྡོག་ཆ་ནས་ཕུན་སུམ་ཚོགས་པ་ལྔ་དང་། སྐུ་གསུང་ཐུགས་ཡོན་ཏན་ཕྲིན་ལས་ལྔ་ཡེ་ཤེས་ཀྱི་རིམ་པ་
འདི་དག་རྒྱས་པར་ལུང་གི་རྒྱབ་སྐྱོར་བཅས་འགྲེལ་བ་ལུང་གི་གཏེར་མཛོད་དུ་ལྟོས་ཤིག དེ་དག་ཐམས་ཅད་གདོད་མའི་དབྱིངས་སྤྲོས་པ་ཐམས་
ཅད་དང་བྲལ་བ་ན་ཆོས་སྐུ་ཐིག་ལེ་ཉག་གཅིག་ཏུ་སོ་སོར་དབྱེར་མེད་པའི་ངོ་བོར་བཞུགས་པ་དེ་ནི་ཆོས་སྐུ་ཡེ་ཤེས་དང་བཅས་སོ། ། ༈ གཉིས་
པ་ལོངས་སྤྱོད་རྫོགས་པའི་སྐུ་ཡེ་ཤེས་དང་བཅས་པ་བསྟན་པ་ནི། ལོངས་སྐུའི་ངོ་བོ་རང་བཞིན་ལྷུན་གྲུབ་སྟེ། །རོལ་པར་རིགས་ལྔ་ཡེ་ཤེས་རྣམ་པ་
# ལྔ། །ནམ་མཁའི་དབྱིངས་ཀུན་གང་བར་སྣང་བའོ། །དེའང་ལོངས་སྤྱོད་རྫོགས་སྐུ་ཞེས་པའི་ངེས་ཚིག་ཀྱང་། ངོ་བོ་གསལ་བ། རང་བཞིན་མ་



ཆོས་དབྱིངས་
ལྔ་བརྒྱ་གསུམ་
༄༅། །འདྲེས་པ། ཐུགས་རྗེ་ཀུན་ལ་ཁྱབ་པས་ན་ལོངས་དང་། ཡུལ་ལྔའི་སྣང་བ་ལ་མཚན་འཛིན་མེད་པར་སྤྱོད་པས་ན་སྤྱོད་དང༌། དམིགས་མེད་
སྤྲོས་བྲལ་གྱི་ངང་ལ་གང་སྣང་ཅིག་ཆར་དུ་རྫོགས་པས་ན་རྫོགས། ཅི་ཡང་མེད་ཀྱང་ཅིར་ཡང་འཆར་ཆ་མ་འགགས་པར་གསལ་བའི་རང་བཞིན་
སྣང་བ་སོ་སོར་རང་རང་གི་མཚན་ཉིད་འཛིན་པས་སྐུའོ། །ལོངས་སྐུའི་སྐབས་རང་སྣང་ལོངས་སྐུ་ཟེར་བས་ན་གཞན་སྣང་མེད་པ་ལ་བློ་རྩེ་གཏད་དགོས། མཆན། རིག་པའི་ངོ་
བོ་སྟོང་ཆ་དེ་ཆོས་སྐུ་དང་། རིག་པའི་རང་བཞིན་རང་གསལ་ལྷུན་གྲུབ་ཀྱི་ཆ་དེ་ལོངས་སྐུ་ཡིན་པས་ན། ངོ་བོ་ཆོས་སྐུ་དང་སོ་སོར་དབྱེར་མེད་པ་
《 གཅིག་གོ །དེས་ན་རིག་པའི་རང་བཞིན་རང་གསལ་བའི་ལོངས་སྐུའི་ངོ་བོ་ནི་རང་བཞིན་རང་གསལ་བའི་གསལ་གདངས་མ་འགགས་ལྷུན་གྲུབ་
མཛོད་འགྲེལ།



| ཁང་སར་བསྟན་པའི་དབང་ཕྱུག་གི་གསུང་འབུམ། །
ཏུ་ཡོད་པ་དེ་ལ་བརྗོད་པ་སྟེ། ངོ་བོ་ཆོས་སྐུ་དང་གཅིག་ཡིན་ཡང་རྩལ་དང་རོལ་བར་ཕྱིར་གསལ་དུ་ཤར་བ་ན་རྒྱལ་བ་རིགས་ལྔ་དང་ཡེ་ཤེས་རྣམ་
པ་ལྔའི་ངོ་བོ་ཤར་བ་ཡིན། དེ་དག་གིས་སྟེང་འོག་ཕྱོགས་མཚམས་ཀུན་ལ་ཁྱབ་ཅིང་གདལ་བས་ན་ནམ་མཁའི་དབྱིངས་ཀུན་ཏུ་གང་བར་སྣང་
བའོ། །ལོངས་སྐུའི་ཆོས་སྐུའི་གནས་སྐབས་ན། སྟོན་པ་རྣམ་སྣང་གངས་ཆེན་མཚོ་དེ་ནི་ཕྱི་ནང་མདུན་རྒྱབ་མེད་པར་ཞལ་ཕྱོགས་བཅུར་ཐལ་ལེར་
གཟིགས་པ་དེ་དཀྱིལ་འཁོར་རྒྱ་མཚོའི་མངའ་བདག་ཏུ་ཤར་བ་ཡིན། དེའི་ཕྱག་མཐིལ་ན་འཇིག་རྟེན་ཞིང་ཁམས་ཉི་ཤུ་རྩ་ལྔ་མངའ་མཛད་པའོ། །
གནས་རྣམ་དག་སྟུག་པོ་བཀོད་པ། འཁོར་ཉིད་ལས་མི་གཞན་པ། ཆོས་རང་བྱུང་གི་ཡེ་ཤེས་རང་ལ་སྣང་བ། དུས་རྟོགས་པ་མངོན་དུ་གྱུར་པའོ། །



ཆོས་དབྱིངས་
ལྔ་བརྒྱ་བཞི་
༄༅། །ལོངས་སྐུའི་ལོངས་སྐུའི་གནས་སྐབས་ན། སྟོན་པ་རྒྱུད་གང་ཞིག་འཆད་པའི་སྐབས་ཡིན་ཡང་དེའི་རིགས་ཀྱི་གཙོ་བོ་སོ་སོ་དང༌། གནས་ནི་
འོག་མིན་སྟུག་པོ་བཀོད་པ། འཁོར་ནི་རིགས་ལྔ་སོ་སོ། ཆོས་ཡེ་ཤེས་ལྔ། དུས་སྣང་བ་ཚུར་འདུ་བ་ཕར་མཆེད་པའོ། །ལོངས་སྐུའི་སྤྲུལ་སྐུའི་
གནས་སྐབས་ན། སྟོན་པ་རིགས་ལྔའི་སངས་རྒྱས་སོ་སོའི་གཙོ་བོ་ལྔ། དེའི་མཚན་ཉིད་སྣང་ལ་རང་བཞིན་མེད་ཅིང་གསལ་ལ་རྟོག་པ་མེད་པའོ། །
འཁོར་ལྷ་དང་ལྷ་མོ་འབུམ་ཕྲག་བསམ་གྱིས་མི་ཁྱབ་པ་རང་སྣང་ལ་ལོངས་སྤྱོད་པ། གནས་གང་གིས་ཀྱང་འདུས་མ་བྱས་པ་བདེ་ཆེན་ལྕང་ལོ་ཅན།
དེའང་ལྕང་ལོ་ཅན་དེ་རིགས་ལྔ་རང་རང་གི་གནས་ལ་ཟེར་བ་ལས་གསང་བདག་གི་གནས་མ་ཡིན། འཁོར་རང་སྣང་བའི་སངས་རྒྱས་དང་ཚོམ་
།
མཛོད་འགྲེལ།



# བུའི་དཀྱིལ་འཁོར། དུས་རིག་པ་རང་སྣང་བའི་དུས་སོ། །དེ་བཞིན་དུ་ལོངས་སྐུ་ལ་སྐུ་གསུང་ཐུགས་ཡོན་ཏན་ཕྲིན་ལས་ལྔ་ལས། སྣང་ལ་རང་
བཞིན་མེད་པ་གསལ་དང་གསལ་བྱེད་ཡོངས་ལ་རིག་པས་ཁྱབ་པ་དེ་ལོངས་སྐུའི་སྐུ་དང༌། རང་བྱུང་རང་སྣང་གི་རྣམ་པར་རོལ་བ་ནི་ལོངས་སྐུའི་
གསུང་། མཁྱེན་པའི་རྩལ་གྱིས་རྒྱུན་ཆད་མེད་པར་གཟིགས་པ་ལོངས་སྐུའི་ཐུགས་དང༌། མཚན་དཔེའི་སྣང་བ་སྟོན་ཅིང་དགོས་པ་གསལ་ཞིང་
མངོན་པར་ཤེས་པའི་རྩལ་རྫོགས་པ་ལོངས་སྐུའི་ཡོན་ཏན་དང༌། རང་གི་ལྗགས་ལས་འོད་ཟེར་གྱིས་འཁོར་གྱི་ཚོགས་ལ་བརྡ་ཐབས་ཀྱི་དོན་སྟོན་
# པ་ལོངས་སྐུའི་འཕྲིན་ལས་སོ། །བརྟེན་པ་ཡེ་ཤེས་ཀྱི་རང་བཞིན་ཆོས་དབྱིངས་ཡེ་ཤེས། མེ་ལོང་ཡེ་ཤེས། མཉམ་ཉིད་ཡེ་ཤེས། སོར་རྟོགས་ཡེ་



ཆོས་དབྱིངས་
ལྔ་བརྒྱ་ལྔ་
༄༅། །ཤེས། བྱ་གྲུབ་ཡེ་ཤེས་སོགས་རྒྱས་པར་འདོད་ན་འགྲེལ་བར་བལྟའོ། །མདོར་ན་ལོངས་སྐུ་ལའང་ཕུན་སུམ་ཚོགས་པ་ལྔ་དང་། སྐུ་གསུང་
ཐུགས་ཡོན་ཏན་ཕྲིན་ལས་དང་ཡེ་ཤེས་ལྔ་དང་བཅས་པའི་ཡོན་ཏན་དེ་ནམ་མཁའི་དབྱིངས་ཀུན་ཁྱབ་པར་སྣང་བའོ། ། ༈ གསུམ་པ་སྤྲུལ་པའི་སྐུ་
ཡེ་ཤེས་དང་བཅས་པ་བསྟན་པ་ནི། སྤྲུལ་སྐུའི་ངོ་བོ་ཐུགས་རྗེའི་འཆར་གཞི་སྟེ། །རོལ་པར་གང་ལ་གང་འདུལ་དར་སྣང་ཞིང་། །ཕྲིན་ལས་ཆན་པོ་ ༔
མངའ་དབང་འབྱོར་པ་ཡིན། །དེའང་སྤྱིར་ཆོས་སྐུའི་ངོ་བོ་སྟོང་པའི་ཆ་དང༌། ལོངས་སྐུའི་ངོ་བོ་རང་གསལ་བའི་ཆ་དང༌། སྤྲུལ་སྐུའི་ངོ་བོ་མ་
འགགས་པ་ཐུགས་རྗེའི་སྤྲུལ་པ་སྣ་ཚོགས་འཆར་འོང་བའི་གཞི་སྟེ། དེ་ལ་སྤྲུལ་སྐུའི་ངོ་བོ་ཟེར། སྤྲུལ་སྐུའི་ངོ་བོ་ལས་རྩལ་དང་དེའི་རོལ་བར་ཤར་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
བའི་སྤྲུལ་པའི་སྐུ་ནི་དག་མ་དག་གི་གདུལ་བྱ་སོ་སོ་གང་ལ་གང་འདུལ་དེ་ལ་དེར་སྟོན་གྱི་རྣམ་པར་མ་ངེས་པའི་ཚུལ་སོ་སོ་སྣང་ཞིང་དཔེར་ན་འགྲོ་
འདུལ་གྱི་ཐུབ་དྲུག་བྱོན་པ་ལྟ་བུ་དང༌། རྒྱལ་རིགས་དང་རྗེ་རིགས་སོགས་དང༌། ཐ་ན་བྱ་དང་རི་དྭགས་དང་འབུ་སྦྲུལ་སྲོག་ཆགས་ཀྱི་རིགས་
སོགས་ངེས་པ་མེད་པར། ཕྲིན་ལས་ཆེན་པོས་འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་མཛད་པ་ལ་མངའ་དབང་འབྱོར་བ་དེ་ཡིན་ཏེ།
རང་ཤར་ལས། གང་འདུལ་དེ་ལ་དེར་སྟོན་ཅིང་། །གཞན་དང་མཐུན་པར་སྣང་པ་ལ། །གཞན་གྱི་དོན་ལ་མ་རྨོངས་ཤིང༌། །ཅིར་ཡང་བསྒྱུར་དུ་
ཎྞཾ བཏུབ་པའོ། །ཞེས་དང་། ཡང་དེ་ཉིད་ལས། གསང་བའི་བདག་པོ། སྤྲུལ་པ་སྐུའི་ངེས་ཚིག་ནི་འདི་རྣམས་ཡིན་པས་ཤས་པར་གྱིས་ཤིག འཇིག་
506



ཆོས་དབྱིངས་
ལྔ་བརྒྱ་དྲུག་
༄༅། །རྟེན་ཁམས་ཀྱི་སེམས་ཅན་ཐམས་ཅད་ལ་མཐུན་པར་སྣང་བའི་ཕྱིར་ན་ཡང་སྤྲུལ་པའི་སྐུའོ། །དོན་བྱེད་ནུས་པའི་ཕྱིར་ན་ཡང་སྤྲུལ་པའི་
སྐུའོ། །བྱ་བ་ཐམས་ཅད་བྱེད་པའི་ཕྱིར་ན་ཡང་སྤྲུལ་པའི་སྐུའོ། །སེམས་ཅན་གྲངས་ལས་འདས་པ་རྣམས་སྒྲོལ་བའི་ཕྱིར་ན་ཡང་སྤྲུལ་པའི་སྐུའོ། །
ཞིང་ཁམས་གཅིག་ཏུ་ཡུན་ཐུང་བའི་ཕྱིར་ན་ཡང་སྤྲུལ་པའི་སྐུའོ། །ཐུགས་རྗེ་ཕྱོགས་མེད་དུ་འཆར་བའི་ཕྱིར་ན་ཡང་སྤྲུལ་པའི་སྐུའོ། །ཞེས་སོ། །
དབྱེ་ན་གསུམ་ལས། བྱ་བ་རྫོགས་པའི་སྤྲུལ་སྐུ་ལུས་མ་གྲོལ་བར་རྣམ་སྨིན་གདོས་བཅས་ཀྱི་ལུས་ཡིན། སེམས་ཆོས་སྐུར་སྨིན་ནས་དོན་བྱེད་པ་
《 རྣམ་སྨིན་རིག་འཛིན་དང་། བྱ་བ་བྱེད་པའི་སྤྲུལ་སྐུ་དབྱིངས་ནས་ཤར་བའི་སྐྱེ་འཆི་བསྒྲེས་རྒུད་དང་བྲལ་བའི་ཚེ་དབང་རིག་འཛིན་དང་གཉིས།
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
གཞན་ཡང་བཟོ་སྤྲུལ་སྐུ་དང་། སྐྱེ་བ་སྤྲུལ་སྐུ་མཆོག་གི་སྤྲུལ་སྐུའོ། །ཕུན་སུམ་ཚོགས་པ་ལྔས་དབྱེ་ན། སྤྲུལ་སྐུའི་ཆོས་སྐུའི་དུས་ན། སྟོན་པ་རྡོ་རྗེ་
འཆང་ཆེན་པོ་གནས་སྟོང་གསུམ་བྱེ་བ་ཁྲག་ཁྲིག་བརྒྱ་སྟོང་། འཁོར་སྐྱེ་གནས་བཞིས་བསྡུས་པའི་འགྲོ་བ། ཆོས་སྡེ་སྣོད་ཀུན་གྱི་རྩ་བ་སྒྲ་ཐལ་
འགྱུར་རྩ་བའི་རྒྱུད། དུས་ཚེ་ལོ་དཔག་མེད་ཐུབ་པའི་དུས་སོ། །སྤྲུལ་སྐུའི་ལོངས་སྐུ་ནི་སྟོན་པ་རྡོ་རྗེ་སེམས་དཔའ། དེའི་གནས་དང་ཞིང་ཁམས་
སྟོང་གསུམ་བྱེ་བ་ཕྲག་བརྒྱ། འཁོར་དག་པ་ས་གསུམ་གྱི་བྱང་སེམས། ཆོས་ངེས་པ་དོན་གྱི་ཐེག་པ། དུས་ངེས་པ་མེད་པའོ། །སྤྲུལ་སྐུའི་སྤྲུལ་སྐུའི་
དུས་ན། སྟོན་པ་ཤཱཀྱ་ཐུབ་པ། ཞིང་ཁམས་མི་མཇེད་འཇིག་རྟེན་ཁམས་བྱེ་བ་ཕྲག་བརྒྱ། གནས་བྱ་རྒོད་ཕུང་བོའི་རི། རི་རབ་ཀྱི་ཟོམ་དང༌།
སང་
བ ་འབཀསར་་གི་བང་སེམས། ཆོས་ངེས་པ་དོན་གྱི་ཐེག་པ། དུས་ངེས་པ་མེད་པའ། །སྨྲ་པ སྐུ་ག སྨྲ་
508



ཆོས་དབྱིངས་
ལྔ་བརྒྱ་བདུན་
༄༅། །ཡངས་པ་ཅན་སོགས་འཁོར་ལྷ་དང་མི་དང་དྲི་ཟ་གྲུལ་བུམ་སོགས། ཆོས་རྒྱུ་འབྲས་ཀྱི་ཐེག་པ། དུས་ངེས་པ་ཆེན་པོས་ཐེ་ཚོམ་གཅོད་པའི་
དུས་སོ། །སྐུ་གསུང་ཐུགས་ཡོན་ཏན་ཕྲིན་ལས་ལྔ་ཡང་། སྐུ་མཚན་དཔེས་བརྒྱན་ཞིང་གང་འདུལ་གྱི་གཟུགས་སུ་སྤྲུལ་པ་དེ་སྤྲུལ་སྐུའི་སྐུ་དང༌། །
ཚངས་དབྱངས་ཡན་ལག་དྲུག་ཅུའི་ཆོས་གསུང་པ་སྤྲུལ་སྐུའི་གསུང་དང་། ཤེས་བྱའི་ཆོས་ཐམས་ཅད་ཅིག་ཆར་དུ་མཁྱེན་པ་སྤྲུལ་སྐུའི་ཐུགས་དང༌།
སྤངས་རྟོགས་ཀྱི་ཡོན་ཏན་བསམ་གྱིས་མི་ཁྱབ་པ་མངའ་བ་སྤྲུལ་སྐུའི་ཡོན་ཏན་དང༌། ཕྱི་ནང་གསང་བའི་མཛད་པ་མ་ལུས་པར་རྫོགས་པ་ནི་སྤྲུལ་
སྐུའི་ཕྲིན་ལས་སོ། །བརྟེན་པ་ཡེ་ཤེས་ལ་གཉིས། ཇི་ལྟ་བ་མཁྱེན་པའི་ཡེ་ཤེས་ཀྱིས་ཆོས་ཐམས་ཅད་ཀྱི་གནས་ལུགས་ཕྱིན་ཅི་མ་ལོག་པར་མཁྱེན་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
པའི་ཡེ་ཤེས་དང་ཇི་སྙེད་པ་གཟིགས་པའི་ཡེ་ཤེས་ཀྱིས་སྣང་ཚུལ་རྒྱུ་འབྲས་མཐའ་ཡས་པ་མཁྱེན་པའོ། །མདོར་ན་སྤྲུལ་སྐུ་ལའང་ཕུན་སུམ་ཚོགས་
པ་ལྔ་དང་། སྐུ་གསུང་ཐུགས་ཡོན་ཏན་ཕྲན་ལས་ལྔ་ཡེ་ཤེས་གཉིས་དང་བཅས་པའི་ཡོན་ཏན་ལ་མངའ་དབང་འབྱོར་བའོ། ། ༈ བཞི་བ་དེ་ལྟར་སྐུ་
དང་ཡེ་ཤེས་ཀྱི་འབྲས་བུ་མངོན་དུ་གྱུར་པ་དེ་དག་གང་ལས་བྱུང་ཞེ་ན་བཤད་པ། འདི་དག་རྒྱུ་འབྲས་རྩོལ་བས་མ་བསྒྲུབས་ཏེ། །ཡེ་ནས་ལྷུན་གྲུབ་
ཅོག་གཞག་ངང་ལ་སྣང་། །མཆོག་གསང་རབ་ལ་ཚེ་འདིར་སྣང་བ་སྟེ། །དེ་ལས་གཞན་དུ་བར་དོར་མི་བསླ་བས། །རྡོ་རྗེ་སྙིང་པོ་རྩེ་མོའི་ཐེག་པ་
# ནི། །རྒྱུ་འབྲས་ཐེག་པ་ཀུན་ལས་ཁྱད་པར་འཕགས། །སྐུ་དང་ཡེ་ཤེས་ཀྱི་འབྲས་བུ་ཕུན་སུམ་ཚོགས་པ་འདི་དག་ནི་ཀུན་རྫོབ་སྤྲོས་བཅས་ཀྱི་ལམ་



ཆོས་དབྱིངས་
ལྔ་བརྒྱ་བརྒྱད་
༄༅། །ནས་དཀའ་སྤྱད་སྣ་ཚོགས་ལ་བརྟེན་པའི་ཚོགས་བསགས་སྒྲིབ་སྦྱང་ལྟ་བུའི་རྒྱུ་འབྲས་རྩོལ་བས་གསར་དུ་མ་བསྒྲུབ་པ་ཡིན་ཏེ། འོ་ན་ཇི་
ལྟར་ཞེ་ན། ཡེ་ནས་ལྷུན་གྲུབ་འདུས་མ་བྱས་སུ་གནས་པ་ཡིན་ཏེ། རྒྱུད་བླ་མ་ལས། འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་
རྟོགས་མིན་དང་། །མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་སངས་རྒྱས་ཉིད། །ཅེས་དང༌། ཀློང་དྲུག་པ་ལས། མི་རྟོག་ཡེ་ཤེས་ཟླ
ལས་བྱུང་བའི། །མ་བཙལ་བཞག་པའི་མན་ངག་གིས། །ཡེ་ཡོད་དང་པོའི་སངས་རྒྱས་རྙེད། །ཅེས་པ་ལྟར། ད་ལྟར་རྣལ་འབྱོར་བས་ཅོག་གཞག་རྒྱུ་
འབྲས་ལས་འདས་པའི་ངང་ལ་རང་སར་བཞག་ཚེ་རང་གནས་ཀྱི་ཡེ་ཤེས་རང་མལ་ལ་ཡོད་པ་དེ་ཉིད་མངོན་དུ་གྱུར་ནས་སྣང་བ་ཡིན་ནོ། །མཆོག་
མཛོད་འགྲེལ།



བྱ
ཁང་སར་བསྟན་པའི་དབང་ཕྱུག་གི་གསུང་འབུམ། །
གསང་རྫོགས་པ་ཆེན་པོའི་རྣལ་འབྱོར་བ་རབ་ལ་ཚེ་འདིར་ཆོས་ཅན་གྱི་སྣང་བ་ཆོས་ཉིད་ཀྱི་ཀློང་དུ་ཟད་ནས་ཆོས་ཟད་ཀ་དག་ཆེན་པོའི་སྣང་བ་
མངོན་དུ་གྱུར་པ་སྟེ། ཚེ་འདིར་སངས་རྒྱས་པ་དང༌། འབྲིང་ལ་འཆི་ཁའི་འོད་གསལ་ཆོས་ཉིད་ཀ་དག་ཆེན་པོའི་ཡེ་ཤེས་མངོན་དུ་གྱུར་ཏེ་གྲོལ་བ་
དང་། ཐ་མའང་དེ་ལས་གཞན་དུ་ཆོས་ཉིད་དག་པའི་བར་དོར་སྐུ་དང་ཞིང་ཁམས་ཀྱི་སྣང་བ་ཤར་ཚེ་རང་སྣང་དུ་ངོས་ཟིན་ནས་མ་པང་བུ་འཇུག་
བཞིན་དུ་མི་བསླུ་བའི་སྒོ་ནས་གྲོལ་ངེས་པ་ཅན་ཡིན་ཏེ་གསང་སྔགས་རྡོ་རྗེ་སྙིང་པོའི་ཟབ་ཆོས་རིམ་དགུའི་རྩེ་མོའི་ཐེག་པ་འདི་ཉིད་ནི་རྒྱུ་འབྲས་
# འོག་མའི་ཐེག་པ་ཀུན་ལས་ཁྱད་པར་དུ་འཕགས་པའི་ཆོས་ཡིན་པས་ནའོ། །ཆོས་དབྱིངས་རིན་པོ་ཆེའི་མཛོད་ལས། རྩོལ་བ་དང་སྒྲུབ་པ་མེད་པར་
5i2



ཆོས་དབྱིངས་
ལྔ་བརྒྱ་དགུ་
༄༅། །ཡང་སངས་རྒྱས་པར་བསྟན་པ་སྟེ་ལེའུ་བཅུ་གསུམ་པའི་འབྲུ་འགྲེལ་ལོ། །
༣ ༈ ད་ནི་བསྟན་བཅོས་ཡོངས་སུ་རྫོགས་པ་འཇུག་གི་དོན་ལ་རྣམ་གྲངས་བདུན་ལས། དང་པོ་གང་དུ་ལེགས་པར་བཀོད་པའི་གནས་བསྟན་པ་ནི།
དེ་ལྟར་ཆོས་ཉིད་རྡོ་རྗེ་སྙིང་པོའི་གླུ། །མཁའ་མཉམ་གདོད་ནས་དག་པའི་རང་བཞིན་འདིར། །མི་འགྱུར་གཞི་རྩ་བྲལ་བའི་གནས་ཉིད་དུ། །རང་
ཤར་འཕོ་འགྱུར་མེད་པའི་རོལ་པར་ཤར། །གོང་དུ་བརྗོད་ཟིན་པ་དེ་ལྟར་ཆོས་ཐམས་ཅད་ཀྱི་ཆོས་ཉིད་སྤྲོས་པ་ཐམས་ཅད་དང་བྲལ་བའི་དོན་དམ་
མི་ཤིགས་པའི་རྡོ་རྗེ་གཉུག་མ་གཤིས་ཀྱི་གནས་ལུགས་སྙིང་པོའི་དོན་གབ་གསང་མེད་པར་སྟོན་པའི་གླུ་གསང་བ་ཟབ་མོ་འདི་ཉིད་ཀྱི་བསྟན་དོན་
513
མཛོད་འགྲེལ།



ཁང་སར་བསྟན་པའི་དབང་ཕྱུག་གི་
ནི། འཁོར་འདས་ཀྱི་ཆོས་ཐམས་ཅད་ཡེ་སྟོང་སྤྲོས་བྲལ་ནམ་མཁའ་དང་མཉམ་པ་ལྟ་བུའི་གདོད་ནས་ཡེ་སངས་རྒྱས་པའི་ཆོས་ཉིད་ཀ་ནས་དག་
པའི་རང་བཞིན་ཡིན་ལ། འདི་ཉིད་གསུངས་པའི་གནས་ནི་ཀུན་རྫོབ་ཐ་སྙད་ལྟར་ན་གྲུབ་པའི་དབང་ཕྱུག་མང་པོའི་བསྟི་གནས་ཉམས་དང་རྟོགས་
པའི་ཡོན་ཏན་རིན་པོ་ཆེ་ལྟ་བུ་ཤུགས་ཀྱིས་རྒྱུད་ལ་སྐྱེ་བའི་གནས། རང་བྱུང་པདྨ་རྒྱལ་པོས་བྱིན་གྱིས་བརླབས་པའི་རྩེ་མོ། དུས་གཅིག་ལ་སྣང་བ་ རྒྱུ
བརྒྱ་འཆར་བའི་སེམས་ཉིད་ངལ་གསོ་བྱེད་པའི་རིའི་ཡང་རྩེ་ཡིན་ལ། དོན་ལ་ནི་བསྟན་བཅོས་འདི་ཉིད་གསུངས་བའི་གནས་ཀྱང་། ཀ་ནས་དག་
# པའི་མི་འགྱུར་གཞི་རྩ་བྲལ་བའི་རང་བྱུང་དོན་གྱི་ཡེ་ཤེས་ལ་གནས་ཉིད་ཀྱི་ཐ་སྙད་སྦྱར་ཏེ། བསྟན་བཅོས་འདི་ཡང་རང་བྱུང་ཡེ་ཤེས་ཀྱི་ཀློང་ལས་



ཆོས་དབྱིངས་
ལྔ་བརྒྱ་བཅུ་
༄༅། །མེད་སྣང་སྟོང་བའི་རང་གཟུགས་རང་ལ་ཤར་བ་མ་གཏོགས་དོན་ལ་རིག་པ་འཕོ་འགྱུར་མེད་པའི་ཀློང་ལས་གཞན་དུ་ཅི་ཡང་མེད་ཀྱང་
རྩལ་དང་རོལ་བར་ཤར་བ་ཡིན་ནོ། ། ༈ གཉིས་པ་བརྗོད་བྱ་རྟོགས་པའི་དོན་ངོས་བཟུང་བོ་ནི། ཡེ་མཉམ་ཕྱམ་གདལ་ཀློང་ཆེན་ཡངས་པའི་
དོན། །གང་ཡང་མ་ཕྱིན་གདོད་མའི་རང་བཞིན་ངང་། །མི་གཡོ་ལྷུན་གྱིས་གྲུབ་པའི་ཆོས་ཉིད་ལ། །རྒྱ་ཆད་མེད་ཅིང་ཕྱོགས་ལྷུང་བྲལ་བར་འགྱུར། །
སྣང་སྲིད་སྣོད་བཅུད་ཀྱི་ཆོས་ཐམས་ཅད་ཡེ་ནས་མཉམ་པ་ཉིད་དུ་ཕྱམ་གཅིག་ཏུ་གདལ་བའི་ཀློང་ཆེན་ཡངས་པའི་དོན་རྟོགས་ན། གང་ཤར་ཆོས་
ཉིད་དུ་ཤར། ཅིར་སྣང་རང་བྱུང་གི་ཡེ་ཤེས་སུ་རྟོགས་ཏེ། འགྲོ་འོང་མེད་པའི་ཆོས་ཉིད་མངོན་དུ་གྱུར་པ་དང་གར་ཡང་མ་ཕྱིན་པར་འབད་པ་དང་
མཛོད་འགྲེལ།



རྩོལ་བ་རང་སར་ཞིག་པས་རང་མལ་ནས། གདོད་མའི་རང་བཞིན་ཆོས་སྐུ་ཟང་ཀ་མའི་ངང་དུ་ནམ་ཡང་མི་གཡོ་བར་ལྷུན་གྱིས་གྲུབ་པའི་ཆོས་
ཉིད་དེ་ནི་སྐབས་འདིའི་བརྗོད་བྱ་རྟོགས་པའི་དོན་ངོས་བཟུང་བ་ཡིན་ལ། བསྟན་བཅོས་འདིར་འོཇུག་པའི་གང་ཟག་སྐལ་ལྡན་རྣམས་ཀྱི་རྒྱུད་ལ།།
རྒྱ་ཆད་མེད་ཅིང་ཕྱོགས་ལྷུང་བྲལ་བའི་གཉུག་མ་ཀ་དག་དོན་གྱི་ཡེ་ཤེས་དེ་ཉིད་མངོན་དུ་གྱུར་པའི་རྟེན་འབྲེལ་འཆར་བར་བྱིན་གྱིས་རླབས་
པའོ། ། ༈ གསུམ་པ་ལྷུན་གྲུབ་ཡངས་པ་ཆེན་པོའི་ཀློང་དུ་ཕྱིན་པས་བསྟན་བཅོས་ཀྱི་ཚིག་དོན་ལ་དབང་འབྱོར་བའི་རང་བཞིན་བསྟན་པ་ནི། དོན་
# རྣམས་ཇི་བཞིན་མཁའ་མཉམ་ཡངས་པའི་དཀྱིལ། །གང་དུ་རང་བྱུང་ཀློང་ཆེན་རྒྱལ་པོ་ནི། །རྟག་ཏུ་མི་གཡོ་སྣ་ཚོགས་རང་སར་གྲོལ། །འདི་ཞེས་



ཆོས་དབྱིངས་
ལྔ་བརྒྱ་བཅུ་གཅིག་ མཛོད་འགྲེལ།
༄༅། །མི་མཚོན་དབྱིངས་རུམ་ཡངས་པར་ཕྱིན། །འདིར་རྒྱལ་བའི་དབང་པོ་ཀུན་མཁྱེན་ཀློང་ཆེན་རབ་འབྱམས་ཁོ་བོས་རང་བཞིན་རྫོགས་པ་ཆེན་
པོའི་རྡོ་རྗེའི་གནས་རྣམས་ཕྱིན་ཅི་མ་ལོག་པར་དོན་རྣམས་ཇི་བཞིན་དུ་ལེགས་པར་རྟོགས་ནས། ཐུགས་ཆོས་ཉིད་མཁའ་མཉམ་ཡངས་པའི་
དཀྱིལ་ལྟ་བུའི་དོན་གྱི་ཤེས་རབ་མཆོག་ཏུ་གྱུར་པ་དང། ཆོས་རྣམས་ཀྱི་གནས་ལུགས་ཟབ་མོའི་དོན་གང་གི་ངང་དུ་རང་བྱུང་རིག་པ་ཀློང་ཆེན་རྒྱལ་
པོ་དེ་ནི་རྟག་ཏུ་མི་གཡོ་བའི་དོན་གྱི་སྲིད་ལ་དབང་འབྱོར་ཏེ། སྣ་ཚོགས་གང་ཤར་ཐམས་ཅད་རང་ཤར་རང་སར་གྲོལ་ཞིང་། འདི་ཞེས་བློ་རྟོག་
གཉིས་འཛིན་གྱིས་མི་མཚོན་པའི་ཆོས་ཉིད་ཀ་དག་ཟང་ཀ་མའི་དབྱིངས་རུམ་ཡངས་པར་ཚེ་འདིར་ཕྱིན་ཅིང་བསྟན་བཅོས་ཀྱི་ཚིག་དང་དོན་ལ་མ་



ཁང་སར་བསྟན་པའི་དབང་ཕྱུག་གི་གསུང་འབུམ།
རྨོངས་པའི་དོན་གྱི་ཤེས་རབ་ལ་མངའ་དབང་འབྱོར་ཏེ་བསྟན་བཅོས་འདི་བཀོད་པས་ན། ཐེགས་མཆོག་འདི་ལ་མོས་པའི་སྐལ་ལྡན་རྣམས་ཀྱི་སྙིང་
དང་མིག་བཞིན་དུ་གཅེས་པར་ཟུངས་ཤིག་ཅེས་སོ། ། ༈ བཞི་བ་བརྩམས་པའི་ཚུལ་བརྗོད་པ་ནི། རྟོགས་པའི་དུས་དེས་མཁའ་འདྲའི་རྣལ་འབྱོར་
པས། །རང་ཉམས་ཕྱོགས་གཅིག་ལུང་དོན་མཐུན་པ་ནི། །རྩ་བའི་སེམས་ལུང་ཉི་ཤུ་རྩ་གཅིག་དང༌། །ཀློང་གསུམ་མན་ངག་སྡེ་བཞི་མཐུན་པར་
བཀོད། །གཞུང་འདི་རྩོམ་པ་པོ་རྒྱལ་བའི་དབང་བོ་ཀློང་ཆེན་རབ་འབྱམས་ནི་པཎ་ཆེན་བཱི་མ་ལའི་དངོས་སྤྲུལ་ཡིན་པར་སྒྲ་ཐལ་འགྱུར་རྩ་བའི་རྒྱུད་
དུ་ལོ་བརྒྱ་རེའི་མཇུག་ཏུ་བོད་ཡུལ་དུ་བཱི་མའི་སྤྲུལ་པ་རེ་རེ་འབྱུང་བར་ལུང་བསྟན་པ་ལས། འདི་འོག་སྒྲ་མཁས་དཔལ་འཛིན་འབྱུང་། ཞེས་པ་དེ་



ཆོས་དབྱིངས་
ལྔ་བརྒྱ་བཅུ་གཉིས་ མཛོད་འགྲེལ།
༄༅། །ཀློང་ཆེན་པ་ཡིན་ཞེས་གསུངས་པ་བཞིན། ཁོང་གིས་དཔལ་མགོན་བླ་མ་དམ་པ་ཆོས་རྗེ་ཀུ་མ་རཱ་ཛའི་ཞབས་རྡུལ་སྤྱི་བོར་བླངས་ཤིང་
མགོན་པོ་དེའི་བྱིན་གྱིས་བརླབས་པའི་མཐུ་ལས། འོད་གསལ་རྫོགས་པ་ཆེན་པོའི་གསང་བ་ཟབ་མོའི་དོན་རྣམས་ཕྱིན་ཅི་མ་ལོག་པར་རྟོགས་པའི་
མཐུས། འདིའི་གནས་ཀྱང་དོན་བརླིངས་ལ་ཕལ་གྱིས་རྟོགས་པར་དཀའ་བ་རྣམས་ཁོང་དུ་ཆུད་པ་དང༌། ཚིག་གི་གནས་ལ་བློ་གྲོས་ཀྱི་པདྨོ་རབ་ཏུ་
རྒྱས་ཏེ་གཞུང་རྩམ་པ་ལ་ཐོགས་པ་མེད་པར་འཇུག་ནུས་པའི་འོད་གསལ་རྡོ་རྗེ་སྙིང་པོའི་རྣལ་འབྱོར་བར་གྱུར་ནས་རང་དོན་ཆོས་སྐུའི་གོ་འཕང་
མངོན་དུ་གྲུབ་ཅིང་། གཞན་དོན་ཕྲིན་ལས་ཀྱི་མཛད་པ་སྐྱོང་བའི་དུས་ལ་ངེས་པར་བབས་པ་ཡིན། ཁོང་ནི་རྟོགས་པ་ཀློང་རྡོལ་ཏེ་དཔལ་ནམ་



མཁའ་འདྲ་བའི་རྣལ་འབྱོར་པར་གྲུབ་ཟིན་པས་ན་རྣལ་འབྱོར་པས་རང་ཉམས་ལ་རྟོགས་དོན་ཐམས་ཅད་ཕྱོགས་གཅིག་ཏུ་བསྡུས་ཏེ་བྲིས་པ་དང་།
མཚུངས་པ་མེད་པའི་ཀུན་ཏུ་བཟང་པོ་གཉིས་པ་བླ་མ་ཀུ་མ་རཱ་ཛ་མཆོག་གི་གྲུབ་པའི་མཐའ་མི་ཉམས་པའི་ཆེད་དུ། ཁོང་གིས་གསུངས་པའི་དོན་
རྣམས་བཀའ་བསྡུ་མཛད་དེ་ཕྱི་རབས་ཀྱི་དོན་དུ་ཕན་པར་དགོངས་ནས་ཡི་གེར་བཀོད་པ་དང་། རྒྱུད་དང་མན་ངག་གི་གནས་ཀྱང་གྲངས་མང་བས་
ན་དེ་དག་གཅིག་ཏུ་བསྡུ་མི་ཤེས་པ་རྣམས་ལ་ལུང་དོན་དང་མཐུན་པ་ནི་འདིར་གཡོ་བསྐོལ་ལེགས་པར་བྱས་པའི་ཁ་ཟས་བཞིན་ཉམས་སུ་ལེན་
à བདེ་བར་མཛད་དེ། རང་བཟོ་དང་འདོད་རྒྱལ་དུ་འདོགས་པ་སྤངས་པས་བཀའ་ལུང་དཔང་པོར་བཞག་སྟེ་ཡིད་ཆེས་པའི་ཕྱིར་། རྩ་བའི་ཕྱི་སེམས་



ཆོས་དབྱིངས་
ལྔ་བརྒྱ་བཅུ་གསུམ་ མཛོད་འགྲེལ།
༄༅། །སྡེ། ནང་ཀློང་སྡེ་གསང་བ་མན་ངག་གི་སྡེ་དང་མཐུན་པར་སྦྱར་ནས་བཀོད་པ་ཡིན། དེའི་ནང་ནས་སེམས་སྡེ་ལ་ཉི་ཤུ་རྩ་གཅིག་ཡོད་དེ། །
རིགས་པའི་ཁུ་བྱུག རྩལ་ཆེན་སྤྲུག་པ། ཁྱུང་ཆེན་ལྡིང་བ། རྡོ་ལ་གསེར་ཞུན། མི་ནུབ་རྒྱལ་མཚན་སྟེ་སྔ་འགྱུར་ལྔ་དང་། རྩེ་མོ་བྱུང་རྒྱལ། ནམ་
མཁའི་རྒྱལ་པོ། བདེ་བ་འཕྲུལ་བཀོད། རྫོགས་པ་སྤྱི་ཆིངས། བྱང་ཆུབ་སེམས་ཏིག བདེ་བ་རབ་འབྱམས། སྲོག་གི་འཁོར་ལོ། ཐིག་ལེ་དྲུག་པ། བློ
རྫོགས་པ་སྤྱི་གཅོད། ཡིད་བཞིན་ནོར་བུ། ཀུན་འདུས་རིག་པ། རྗེ་བཙུན་དམ་པ། བསྒོམ་པ་དོན་གྲུབ་སྟེ་ཕྱི་འགྱུར་བཅུ་གསུམ་དང་བསྡོམས་པས་
སེམས་སྨད་བཅོ་བརྒྱད་དམ། མ་བུ་བཅོ་བརྒྱད་ཀྱང་ཟེར། དེའི་སྟེང་དུ་ཀུན་བྱེད་རྒྱལ་པོ། རྨད་བྱུང་རྒྱལ་པོ་གཉིས་དང་མདོ་བཅུ་སྟེ། མདོ་བཅུ་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཞེས་པ་མདོ་ཚོགས་ཆེན་འདུས་པ་ཡིན། འདི་བཀའ་འགྱུར་ནང་དུ་ཡོད། དེ་ཐམས་ཅད་བསྡོམས་པས་ཉི་ཤུ་རྩ་གཅིག་གོ །ཀློང་སྡེ་ལ་མང་ཡང་།
ཀློང་དཀར་ནག་ཁྲ་གསུམ་ལས། ཀློང་དཀར་པོ་ལ། ནམ་མཁའི་ཀློང་། རྒྱ་མཚོའི་ཀློང་། རིན་པོ་ཆེའི་ཀློང་གསུམ་མོ། །ཀློང་ནཾག་པོ་ལ། ཐུགས་རྗེ་
ཀློང་ནག་གི་སྡེ། མཛད་པ་ཀློང་ནག་གི་སྡེ། སྤྲུལ་པ་ཀློང་ནག་གི་སྡེ་དང་གསུམ་མོ། །ཀློང་ཁྲ་བོ་ལ། ཡོད་སྨྲ་སེམས་སྡེ་དང་མཐུན་པའི་ཀློང་ཁྲ་བོ། ཟླ
མདོ་སྨྲ་རང་གནད་དང་མཐུན་པའི་ཀློང་ཁྲ་བོ། ཡོད་མེད་མན་ངག་དང་མཐུན་པའི་ཀློང་ཁྲ་བོ་དང་གསུམ་སྟེ། ཀློང་དགུར་འདུས་སོ། །ཀློང་རབ་
# འབྱམས་ནི་ཐམས་ཅད་ཀྱི་ཆིངས་སུ་འདུས་པས་ལོགས་སུ་མ་བཤད་དོ། །མན་ངག་གི་སྡེ་ལ། ཕྱི་སྐོར། ནང་སྐོར། གསང་སྐོར། ཡང་གསང་བླ་ན་།



ཆོས་དབྱིངས་
ལྔ་བརྒྱ་བཅུ་བཞི་
༄༅། །མེད་པའི་སྐོར་དང་བཞིའོ། །འདི་ལ་རྒྱུད་སྡེའི་གནས་བསམ་གྱིས་མི་ཁྱབ་ཀྱང་གསང་ཆེན་ངེས་པའི་རྒྱུད་བཅུ་བདུན་དུ་རིགས་འདུས་ཏེ་དེ་
ནི། ཐལ་འགྱུར་ལས། རང་ཤར་དང་ནི་རང་གྲོལ་ངང༌། །རང་བྱུང་ཉིད་དང་རྩལ་རྫོགས་དང༌། །མཛེས་ལྡན་དག་དང་ཕྲ་བཀོད་དང་། །མུ་ཏིག་
ཕྲེང་དང་ཡི་གེ་མེད། །སྙིང་དང་ཐུགས་ཀྱི་མེ་ལོང་དང༌། །ཉི་ཟླ་ཁ་སྦྱོར་ངོ་སྤྲོད་སྤྲས། སྐུ་གདུང་འབར་བ་རིན་ཆེན་སྤུངས། །སྒྲོན་མ་འབར་དང་
ཀློང་ཆེན་དྲུག ། དེ་ལྟར་བཅུ་དྲུག་རིམ་པ་རྣམས། །ཐལ་འགྱུར་ལས་ནི་ངེས་འཕྲོས་ནས། །གདུལ་ཡུལ་སེམས་ཅན་རྣམས་ལ་སྣང་། །ཞེས་རིག་པ་
རང་ཤར་གྱི་རྒྱུད་དང་། རིག་པ་རང་གྲོལ་གྱི་རྒྱུད། རིག་པ་རང་བྱུང་གི་རྒྱུད། སེང་གེ་རྩལ་རྫོགས་ཀྱི་རྒྱུད། བཀྲ་ཤིས་མཛེས་ལྡན་གྱི་རྒྱུད། ནོར་བུ་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
ཕྲ་བཀོད་ཀྱི་རྒྱུད། མུ་ཏིག་ཕྲེང་བའི་རྒྱུད། ཡི་གེ་མེད་པའི་རྒྱུད། ཀུན་ཏུ་བཟང་པོ་སྙིང་གི་མེ་ལོང་གི་རྒྱུད། རྡོ་རྗེ་སེམས་དཔའ་ཐུགས་ཀྱི་མེ་ལོང་
གི་རྒྱུད། ཉི་ཟླ་ཁ་སྦྱོར་གྱི་རྒྱུད། ངོ་སྤྱོད་སྤུས་པའི་རྒྱུད། སྐུ་གདུང་འབར་བའི་རྒྱུད། རིན་ཆེན་སྤུངས་པའི་རྒྱུད། སྒྲོན་མ་འབར་བའི་རྒྱུད། ཀློང་
དྲུག་པའི་རྒྱུད་དང་། དེའི་སྟེང་དུ་སྒྲ་ཐལ་འགྱུར་རྩ་བའི་རྒྱུད་དེ་སྙིང་ཐིག་གི་རྒྱུད་བཅུ་བདུན་ཡིན། སྔགས་སྲུང་ཁྲོས་མའི་རྒྱུད་དང་བཅོ་བརྒྱད་ཡོད། རྒྱུ
དེ་ལྟར་སེམས་ཀློང་མན་ངག་གི་སྡེ་རྣམས་སྤྱིར་དྲིལ་ན། སྟོན་པ་ཀུན་བཟང་རྡོ་རྗེ་འཆང་གི་ཆོས་ཀྱི་རྣམ་གྲངས་གསང་སྔགས་ཆེན་པོ་འདི་ལ་བསྐྱེད་
རྫོགས་གཉིས་ཀྱི་རིམ་པའི་རྫོགས་རིམ་ལའང་ཆེ་ཆུང་གཉིས་སུ་ཕྱེ་བས་རྫོགས་རིམ་ཆེན་པོ་འདི་ལ་ཤོ་ལོ་ཀ་འབུམ་ཕྲག་དྲུག་ཅུ་རྩ་བཞི། ལེའུ་



ཆོས་དབྱིངས་
ལྔ་བརྒྱ་བཅོ་ལྔ་
༄༅། །སུམ་ཁྲི་ལྔ་སྟོང་། བམ་པོ་ཉི་ཁྲི་ཆིག་སྟོང་། གཟེར་བུ་བརྒྱ་དང་བརྒྱད་ཅུ། གེགས་སྟོང་ཕྲག་ཕྱེད་དང་གཉིས། གནད་འདུས་སུམ་སྟོང་།
གོལ་སྒྲིབ་ལ་ཤན་བཟླ་བའི་ཆིངས་ཁྲི་ཕྲག་བཞི་བཅུ་སྟེ། མིང་ཐོག་གི་རྒྱུད་སྟོང་ཕྲག་ཉི་ཤུ་བཞུགས་པ་ནི་སྡེ་སྣོད་ཀུན་གྱི་རྩ་བ་སྒྲ་ཐལ་འགྱུར་ཆེན་
《 པོའི་རྒྱུད་ལས། རང་བཞིན་རྫོགས་པ་ཆེན་པོ་ལས། །ཚིག་གི་བྱེ་བྲག་རྣམས་འཕྲོས་པ། །སྡེ་གསུམ་ལས་ནི་ཀློང་དགུར་འགྱུར། །ཚིག་བསྡུས་པ་ལ་
ཤོ་ལོ་ཀ་འབུམ་ཕྲག་དྲུག་ཅུ་རྩ་བཞི་ལས། ལེའུ་སྟོང་ཕྲག་སུམ་ཅུ་ལྔ། །བམ་པོ་ཉི་ཁྲི་སྟོང་ཕྲག་གཅིག །བརྗོད་བྱ་ནམ་མཁའི་མཐའ་དང་མཉམ། །
གདུལ་བྱའི་སེམས་ཅན་རྟོག་པ་གཅོད། །འདི་ལ་བརྗོད་བྱ་ཉེར་བསྡུས་པ། །གཟེར་བུ་བརྒྱ་དང་བརྒྱད་ཅུ་ལ། །གེགས་ནི་སྟོང་ ཕྲག་ཕྱེད་དང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
གཉིས། །གནད་ཆེན་འདུས་པ་སྟོང་ཕྲག་གསུམ། །གོལ་སྒྲིབ་ཁྲི་ཕྲག་བཞི་བཅུ་ལ། །མིང་ཐོག་རྒྱུད་ནི་ཁྲི་ཕྲག་གཉིས། ཚིག་བརྗོད་རིམ་པ་གསལ་
བཀོད་དོ། །ཞེས་སོགས་དང་མཐུན་པར་བཀོད་པའོ། ། ༈ ལྔ་བ་དགེ་བ་བྱང་ཆུབ་ཏུ་བསྔོ་བ་ནི། དགེ་བ་འདི་ཡིས་མ་ལུས་འགྲོ་བ་ཀུན། །མ་
འབད་བཞིན་དུ་གདོད་མའི་སར་ཕྱིན་ནས། །ཀུན་བཟང་ས་ལ་འཕོ་འགྱུར་མེད་པ་ཡི། །དོན་གཉིས་ལྷུན་གྲུབ་ཆོས་ཀྱི་རྒྱལ་པོར་ཤོག ། འཇིག་
རྟེན་ཁམས་ཀྱི་བསྟན་བཅོས་ཐམས་ཅད་ཀྱི་ཡང་སྙིང་ཆོས་དབྱིངས་རིན་པོ་ཆེའི་མཛོད་ཅེས་བྱ་བའི་ཆོས་ཚུལ་རྨད་དུ་བྱུང་བ་ལེགས་པར་བརྩམས་པ་
# ལས་བྱུང་བའི་དགེ་བའི་རྩྭ་བ་ཚོགས་རླབས་ཆེ་བ་གང་ཞིག་ཐོབ་པ་འདི་ཡི་རྒྱུ་ལ་བརྟེན་ནས། སེམས་ཅན་གཅིག་ཀྱང་མ་ལུས་པའི་ནམ་མཁའི་



ཆོས་དབྱིངས་
ལྔ་བརྒྱ་བཅུ་དྲུག་
༄༅། །མཐའ་ཀླས་པའི་འགྲོ་བ་ཀུན་རྩོལ་སྒྲུབ་འབད་པ་སོགས་ལ་བརྟེན་མི་དགོས་པར། མ་འབད་བཞིན་དུ་མངོན་པར་བྱང་ཆུབ་ནས་གདོད་
མའི་སར་ཕྱིན་ཏེ། ཆོས་སྐུ་ཀུན་ཏུ་བཟང་པོ་དང་དབྱེར་མེད་པའི་ས་ལ་ཀུན་ཟླུམ་ཐིག་ལེ་ཉག་གཅིག་ཏུ་འཕོ་འགྱུར་མེད་པ་ཡི་ངང་དུ་རོ་མཉམ་
ཞིང་དོན་གཉིས་ལྷུན་གྲུབ་ཆོས་ཀྱི་རྒྱལ་པོ་སངས་རྒྱས་བཅོམ་ལྡན་འདས་ཀྱི་གོ་འཕང་མངོན་དུ་འགྱུར་བར་ཤོག་ཅིག་ཅེས་སོ། ། ༈ དྲུག་པ་
ཐམས་ཅད་ཀུན་ཏུ་བཀྲ་ཤིས་སུ་བྱེད་པའི་དགེ་ལེགས་རླབས་པོ་ཆེ་རྒྱས་པར་བསྔོ་བ་ནི། ཕྱོགས་རྣམས་ཀུན་ཏུ་བདེ་དཔལ་འབྱོར་པ་ནི། །དག་པའི་
ཞིང་བཞིན་འདོད་དགུ་ལྷུན་གྲུབ་ཅིང་། །ཆོས་རྔ་སྒྲོགས་པས་ཐར་པའི་རྒྱལ་མཚན་འཛུགས། །དམ་ཆོས་མི་ནུབ་དར་ཞིང་རྒྱས་པར་ཤོག །བསྟན་
527
མཛོད་འགྲེལ།



བཅོས་འདིའི་ཚིག་དོན་ལེགས་པར་སྦྱར་བའི་བསོད་ནམས་བརྒྱའི་འོད་ཟེར་དེ་ཉིད་ཕྱོགས་རྣམས་ཀུན་ཏུ་མངོན་པར་འཕྲོས་པས་བདེ་དཔལ་
འབྱོར་བའི་གཟི་བརྗིད་བཟང་པོ་དེས་ནི། ཁམས་གསུམ་གྱི་འགྲོ་བ་སེམས་ཅན་ཐམས་ཅད་བདེ་བ་དང་ལྡན། སྡུག་བསྔལ་མཐའ་དག་དང་བྲལ་ཏེ་
ཐར་བའི་ཆོས་ཀྱི་དགའ་བ་རྨད་དུ་བྱུང་བས་ཉིན་མཚན་ཀུན་ཏུ་ལུས་སེམས་ལ་བཀྲ་ཤིས་པའི་དཔལ་དང་ལྡན་ནས་བདེ་བ་ཅན་དང་མངོན་དགའི་ ཟླ
ཞིང་དང༌། པདྨོ་ཅན་ལ་སོགས་པའི་དག་པའི་ཞིང་ཁམས་ལ་གནས་པ་བཞིན་འདོད་དགུའི་དཔལ་ཡོན་ཕུན་སུམ་ཚོགས་པ་ལྷུན་གྱིས་གྲུབ་ཅིང་།
# ཆོས་ཚུལ་ཟབ་མོ་འདི་ཉིད་འཛིན་སྐྱོང་སྤེལ་གསུམ་སོགས་ཀྱི་ཆོས་རྔ་སྒྲོགས་པས་གནས་ཐམས་ཅད་དུ་མཐོང་ཐོས་དྲན་རེག་གི་འགྲོ་བ་ཐམས་ཅད་



ཆོས་དབྱིངས་
ལྔ་བརྒྱ་བཅུ་བདུན་ མཛོད་འགྲེལ།
༄༅། །ཐར་བའི་ས་ལ་གཤེགས་ཏེ་ཐམས་ཅད་མཁྱེན་པའི་གོ་འཕང་མངོན་དུ་བྱེད་པ་དང༌། བླ་མེད་སྙིང་པོའི་བསྟན་པ་ལྷའི་དཔག་བསམ་གྱི་ཤིང་
དང་ནོར་བུའི་རྒྱལ་མཚན་འཛུགས་པ་བཞིན་དུ་གོང་ནས་གོང་དུ་འཕེལ་ཞིང་རྒྱས་ཏེ། དམ་པའི་ཆོས་ཟབ་མོ་མི་ནུབ་པར་ཕྱོགས་བཅུ་མཐའ་ཡས་
མུ་མེད་པའི་ཞིང་གི་ཁྱོན་ནམ་མཁའི་མཐའ་ཀླས་པ་ཀུན་ཏུ་དར་ཞིང་རྒྱས་པར་ཤོག་ཅིག་གུ་ཞེས་སོ། ། ༈ བདུན་པ་ཡོངས་སུ་རྫོགས་པ་མཚན་གྱི་ གླུ
རྣམ་གྲངས་བརྗོད་པ་ནི། ཆོས་དབྱིངས་རིན་པོ་ཆེའི་མཛོད་ཅེས་བྱ་བ། ཐེག་པ་མཾཆོག་གི་རྣལ་འབྱོར་པ་ཀློང་ཆེན་རབ་འབྱམས་ཀྱིས་གངས་རི་ཐོད་
དཀར་གྱི་མགུལ་དུ་ལེགས་པར་བཀོད་པ་རྫོགས་སོ། ། ། །དེ་ཡང་སེམས་ཉིད་རང་བཞིན་གྱི་སྤྲོས་པའི་མཐའ་ཐམས་ཅད་དང་བྲལ་བ་དེ་ལ་ཆོས་



ཁང་སར་བསྟན་པའི་དབང་ཕྱུག་གི་གསུང་འབུམ། །
ཀྱི་དབྱིངས་ཞེས་པ་དང་། དེ་འདྲ་བའི་ཆོས་དབྱིངས་དེ་མ་བཅོས་རང་བྱུང་ལྷུན་གྱིས་གྲུབ་པས་ན་ནོར་བུ་རིན་པོ་ཆེ་ལ་དཔེ་སྦྱར་བ་དང་། འཁོར་བ་
དང་མྱ་ངན་ལས་འདས་པའི་ཆོས་མ་ལུས་པ་འབྱུང་བའི་གནས་སུ་གྱུར་པས་ན་མཛོད་ཁང་དང་ཆོས་མཚུངས་པར་སྦྱར་བ་ནི་བསྟན་བཅོས་འདིའི་
མཚན་ཡིན་ལ། འདིའི་བརྗོད་བྱ་ནི་རང་བཞིན་འོད་གསལ་རྫོགས་པ་ཆེན་པོའི་གཞི་ལམ་འབྲས་གསུམ་གྱི་རྣམ་བཞག་རྒྱ་ཆེར་བཀྲལ་བ་དག་ཡིན་
པ་དང་། དེའི་ཚུལ་གསལ་བར་སྟོན་པ་ལེའུ་བཅུ་གསུམ་གྱི་ཁོངས་སུ་བསྡུས་ཏེ་ཟབ་པ་དང་རྒྱ་ཆེ་བའི་ཚིག་དང་དོན་གྱི་ཆོས་ཀྱི་རྣམ་གྲངས་མང་པོ་
འབྱུང་བས་ན་དབྱིངས་ཞེས་པ་དང༌། ཚིག་དོན་གྱི་སྐལ་བ་བཟང་པོ་ལྷུན་གྱིས་གྲུབ་པ་ནི་རང་བཞིན་དང་ཆོས་མཚུངས་པ་དང༌། གཞན་ཡང་ཟབ་



ཆོས་དབྱིངས་
ལྔ་བརྒྱ་བཅོ་བརྒྱད་
༄༅། །པས་རྒྱ་ཆེ་བའི་ཆོས་མཛོད། གཞི་ལམ་འབྲས་གསུམ་གྱི་རང་བཞིན་བཀོད་ལེགས་པས་རིན་པོ་ཆེ་ལྟ་བུ་དེ་ཉིད་འབྱུང་བའི་མཛོད་ཡིན་པས་
ན་ཆོས་དབྱིངས་རིན་པོ་ཆེའི་མཛོད་ཅེས་བྱའོ། །རྗོད་བྱེད་ཀྱི་གཞུང་ཕུན་སུམ་ཚོགས་པ་དང༌། བརྗོད་བྱའི་དོན་ཕུན་སུམ་ཚོགས་པ་ཡིན་པས་ན་
བསྟན་བཅོས་འདིའི་རང་བཞིན་ཕུན་སུམ་ཚོགས་པའོ། །ཐེག་པ་མཆོག་གི་རྣལ་འབྱོར་བ་ཞེས་བྱ་བ་ཡང་། སྤྱིར་འབྲས་བུ་རྡོ་རྗེའི་ཐེག་པ་ནི། ཐེག་
པ་ཐམས་ཅད་ཀྱི་རྩེ་མོ་ཡིན་པ་དང༌། འབྲས་བུ་རྡོ་རྗེའི་ཐེག་པའི་ནང་ནས་ཀྱང་འོད་གསལ་རྫོགས་པ་ཆེན་པོ་ནི་སྙིང་པོ་དང་བཅུད་ལྟ་བུ་ཡིན་ལ།
ཎྞཾ དེའི་ནང་ནས་ཀྱང་གསང་བ་མན་ངག་གི་སྡེའི་ཡང་གསང་བླ་ན་མེད་པ་རྩལ་དུ་བཏོན་པ་ནི་ཆེས་ཟབ་པ་ལས་ཀྱང་ཟབ་པ། སྙིང་པོ་ལས་ཀྱང་སྙིང་
མཛོད་འགྲེལ།



ཁང་སར་བསྟན་པའི་དབང་ཕྱུག་གི་གསུང་འབུམ། །
པོ་ཡིན་པས་ན་ཐེག་པའི་མཆོག་ཅེས་བྱའོ། །དེའི་དོན་མ་ནོར་བར་མངོན་སུམ་དུ་རྟོགས་པའི་རྣལ་འབྱོར་བ་ཡིན་པས་ན་ཐེག་པ་མཆོག་གི་རྣལ་
འབྱོར་བ་ཞེས་སོ། །ཀློང་ཆེན་རབ་འབྱམས་ནི་རྩོམ་པ་པོའི་མཚན་ཏེ། མཚན་གྱི་ཆེ་བ་དེས་བསྟན་བཅོས་འདིའི་བརྗོད་བྱ་སྟོན་ཏེ། རྟོགས་པ་
མཁའ་ལྟར་ཡངས་པའི་ཀློང་ཆེན་པོ་ན། རིག་པ་ཆོས་ཉིད་ཀྱི་འཁོར་ལོ་བྱིང་རྒོད་རེ་དོགས་དང་བྲལ་བའི་ངང་དུ་ཉིན་མཚན་མེད་པར་རབ་ཏུ་སྒྱུ
འབྱམས་ཀླས་པས་ན་ཀློང་ཆེན་རབ་འབྱམས་ཞེས་སོ། །ཁོང་གིས་གསུངས་པའི་བསྟན་བཅོས་རྣམས་ལའང་མཚན་གྱི་རྣམ་གྲངས་ཐ་དད་པ་དག་
གིསཾ་བརྗོད་བྱ་ཉེ་བར་སྟོན་པ་སྟེ། སྙན་ངག་དང་། སྡེབ་སྦྱོར་དང་། མིང་གི་མངོན་བརྗོད་ལ་སོགས་པ་འཛིན་པའི་གཙུག་ལག་དང་མཐུན་པར་དྲང་



ཆོས་དབྱིངས་
ལྔ་བརྒྱ་བཅུ་དགུ་
༄༅། །དོན་གཙོ་བོར་སྟོན་པ་དག་ཏུ་ནི་བསམ་ཡས་པ་ངག་གི་དབང་པོ་ཚུལ་ཁྲིམས་བློ་གྲོས་ཀྱིས་སྦྱར་པ་ཞེས་འབྱུང་ངོ༌། །གང་དུ་གསང་སྔགས
ཀྱི་ནང་གི་གནས་ལུགས་ཐུན་མོང་དུ་མཐུན་པར་སྟོན་པ་རྣམས་སུ་ནི་རྡོ་རྗེ་གཟི་བརྗིད་ཅེས་འབྱུང་ངོ། །ཟབ་མོའི་གནས་གང་ཞིག་ཐེག་པའི་རིམ་
པས་སྟོན་པ་དང་དོན་དང་ཚིག་གི་གནས་ཏིང་ངེ་འཛིན་གྱི་ཚོམས་གཙོ་བོར་སྟོན་པ་དག་ལ་ནི་དྲི་མེད་འོད་ཟེར་ཞེས་འབྱུང་ངོ། །གནས་ལུགས་
བསམ་གྱིས་མི་ཁྱབ་པའི་ཀློང་ཡངས་སྟོན་པ་དག་ཏུ་ནི་ཀློང་ཆེན་རབ་འབྱམས་ཀྱིས་ཞེས་འབྱུང་ངོ་། །ཐེག་པ་དང༌། གྲུབ་པ་དང༌། དེ་ཁོ་ན་ཉིད་ལ་
སོགས་པ་རྒྱ་ཆེར་འབྱུང་བ་རྣམས་སུ་ནི་ཀུན་མཁྱེན་ངག་གི་དབང་པོ་ཞེས་འབྱུང་བ་ཡིན་ནོ། །ཞེས་སོ། །བསྟན་བཅོས་འདི་ཉིད་རྩོམ་པའི་གནས་ནི་
མཛོད་འགྲེལ།



དབང་ཕྱུག་གི་གསུང་འབུམ།
གྲུབ་པའི་གནས་མཆོག་གངས་རི་ཐོད་དཀར་གྱི་མགུལ་དུ་ལེགས་པར་བཀོད་པ་རྫོགས་སོ། ། ། །ཞེས་སོ། ། ། ། སླར་སྨྲས་པ། ཤིན་ཏུ་
རྟོགས་དཀའ་ངེས་དོན་ཟབ་མོའི་ཆོས། །ཇི་བཞིན་དཔྱོད་པའི་རྣམ་དཔྱོད་ཀྱིས་དབུལ་ཡང་། །རང་དང་རིགས་མཐུན་སྐལ་མཉམ་འགའ་རེ་ལ། །
ཅུང་ཟད་ཕན་འདོད་ལྷག་བསམ་དག་པས་བྲིས། །སེམས་ཀློང་མན་ངག་ཟབ་མོའི་ཡང་སྙིང་མཆོག །བསྟན་བཅོས་འདི་ཡི་དགོངས་དོན་ཆེས་ཟབ་
ཕྱིར། །མ་རྟོགས་འགལ་འཁྲུལ་ནོངས་པ་ཅི་མཆིས་ཀུན། །བརྒྱུད་གསུམ་ལྷ་དང་སྲུང་མའི་སྤྱན་སྔར་འཆགས། །འདིར་འབད་དགེ་བས་མཐའ་
ཎྞཾ ཀླས་འགྲོ་ཀུན་གྱིས། །རང་གནས་ཡེ་ཤེས་རང་ཞལ་མངོན་མཇལ་ཏེ། །རྩོལ་སྒྲུབ་མེད་པར་གདོད་མའི་ནང་དབྱིངས་སུ། །གཞོན་ནུ་བུམ་སྐུར་



ཆོས་དབྱིངས་
ལྔ་བརྒྱ་ཉི་ཤུ་
༄༅། །གཏན་སྲིད་ཟིན་པར་ཤོག །བདག་ཀྱང་དེང་ནས་བྱང་ཆུབ་སྙིང་པོའི་བར། བླ་མ་མཆོག་དང་ཟབ་གསང་ལ་བརྟེན་ནས། །རང་གིས་
བསྒོམས་ཤིང་གཞན་ལ་འདོམས་པའི་མཐུས། །མཐའ་ཡས་འགྲོ་བའི་དེད་དཔོན་བྱེད་པར་ཤོག །ཆོས་ཚུལ་འདི་ཡང་འཛམ་གླིང་ཐ་གྲུ་རུ། །མཁའ་
ལ་ཉི་བཞིན་ཕྱོགས་བཅུར་ཡོངས་ཁྱབ་སྟེ། །མཁའ་མཉམ་འགྲོ་བའི་མ་རིག་མུན་བསལ་ནས། །ཐམས་ཅད་སྐུ་བཞིའི་དཔལ་ལ་སྤྱོད་པར་ ཉྷི
ཤོག ། ། །ཅེས་པའང་གཏེར་སྟོན་ཆོས་ཉིད་གླིང་པ་དང༌། །རང་དགོན་གྱི་མཁན་པོ་ཟུར་བ་ཨ་ཁུ་དཔལ་བཟང་རིན་པོ་ཆེ་གཉིས་ཀྱི་གཙོས་རང་སློབ་མང་པོས་ལེགས་སྐྱེས་རྟེན་འབྲེལ་གྱི་རྫས་
བཅས་ཡང་ཡང་བསྐུལ་བ་དང་། །གཞན་ཡང་མགར་ཀློང་གཏེར་ཆེན་གྱི་གསུང་སྤྲུལ་དུ་ལུང་བསྟན་པ་སྤྲུལ་པའི་སྐུ་མཆོག་རྡོ་རྗེ་དང་། རང་གི་ཚ་བུ་དམ་པ་ཚུལ་ཁྲིམས་བཟང་པོ་སོགས་འདིར་མོས་ལྡན་
མཛོད་འགྲེལ།



ཡོངས་ཀྱི་ཆོས་སྐལ་དུ་དབོན་སྤྲུལ་བསྟན་པའི་དབང་ཕྱུག་གིས་བོད་རབ་བྱུང་བཅུ་བདུན་པའི་བགྲང་བྱ་བཅུ་བ་ལེགས་སྦྱར་སྐད་དུ་དྷ་ཏུ་ཞེས་པ་དང་། བོད་སྐད་དུ་འཛིན་བྱེད་ཅེས་པ་མེ་ཕོ་བྱི་བའི་ལོའི་
ཟླ་ཚེས་ལ་ཆོས་སྡེ་ཆེན་པོ་ཀ་དག་སྤྲོས་བྲལ་གླིང་གི་ སྒྲུབ་ཁང་འོད་གསལ་ཆོས་ཉིད་གླིང་དུ་མཚམས་བཅད་རྒྱར་གནས་པའི་ཐུན་བར་ལ་མཇུག་རྫོགས་པར་བགྱིས་པའོ། །དགེའོ། །སརྦ་མངྒལཾ། །
ཁང་སར་བསྟན་པའི་དབང་ཕྱུག་གི་གསུང་འབུམ།
536



ཆོས་དབྱིངས་ ལྔ་བརྒྱ་ཉེར་གཅིག་བྱོན། མཛོད་འགྲེལ།
༄༅། །སྒྲ་དབྱངས་ལྷ་མོ་མགྲིན་པའི་རྒྱན་དུ་རོལ། །འཇམ་
བསྟན་པའི་དབང་ཕྱུག་གི །སྐུ་ཚེ་མི་འགྱུར་ཡུན་དུ་འཚོ་གཞེས་
ཕྱོགས་བཅུའི་ཁྱོན་ཀུན་ཡོངས་སུ་འགེངས་གྱུར་ཅིག །
དབྱངས་མཁྱེན་པའི་ཉི་མ་ཐུགས་ལ་ཤར། །རྡོ་རྗེ་འཛིན་རྒྱལ་
གསོལ། །བཤད་སྒྲུབ་ཕྲིན་ལས་དཀར་པོའི་སྣང་བ་ཡིས། །
འཇིགས་མེད་ཕུན་ཚོགས་འབྱུང་གནས་ནས།
557



༄༅། །རྗེ་བསྟན་པའི་དབང་ཕྱུག་གི་གསུང་འབུམ་རིན་པོ་ཆེའི་པར་བྱང་སྨོན་ཚིག་བཞུགས་སོ། །
#
@



l
པར་བྱང་སྨོན་ཚིག
༄༅། །ཨོཾ་སྭཱ་སྟི། ལུང་རྟོགས་ཆོས་ཀྱི་བསྟན་པ་རིན་པོ་ཆེ། །ཆེ་བ་དྲུག་ལྡན་རིག་འཛིན་བརྒྱུད་པའི་ལུང༌། །ལུང་ལས་མ་
བྱུང་རང་བྱུང་རིག་པའི་དོན། །དོན་བཞིན་སྟོན་པ་དེ་ལ་བདག་ཀྱང་དད། །གང་གི་ཐུགས་གསང་དཔལ་གྱི་བེ་འུ་ལས། །
ལས་ཅན་གདུལ་བྱའི་སྐལ་བར་བཞག་པའི་ཆོས། །ཆོས་སྐུའི་རིང་བསྲེལ་རིན་ཆེན་ནོར་གྱི་དབྱིག །དབྱིག་འཛིན་ཡངས་
པོའི་རྒྱན་དུ་འདི་ན་སྣང་། །མཆོག་གསུམ་ངོ་བོ་དཔལ་ལྡན་བླ་མ་མཆོག །མཆོག་གི་སྤྲུལ་སྐུ་མཁས་དང་གྲུབ་པའི་
BAGNO
)3)
）
བ་ཀྱིས
།



གཉིས་བྱོན།།
༄༅། །མཆོག །མཆོག་གི་མཛད་པ་གསུང་རབ་ནོར་བུའི་མཆོག །མཆོག་གི་བསོད་ནམས་སྲི་ཞུས་དགུ་པ་མཆོག །དེ་ཡི་ཕྱིར་ན་འདི་འདྲའི་སྐལ་བཟང་སྟེ། །
ཀུན་བཟང་ཚོགས་ཆེན་འཕེལ་བའི་རྒྱུ་གཅིག་པུ། །རྣམ་ཀུན་གཙུག་གི་དཔལ་དུ་ཉེར་བླངས་ནས། །འབད་པའི་ལས་འདིས་འདྲེན་པ་མཆོག་ཐོབ་ཤོག །ཅེས་
པའང་བོད་རབ་བྱུང་བཅུ་བདུན་པའི་ཀུན་འཛིན་ཞེས་པ་ས་བྱི་ལོའི་ཆུ་སྟོད་ཟླ་བའི་ཡར་ཚེས་དགེ་བར་པེ་ཅིན་ལྷོ་ཕྱོགས་རང་གནས་སྨན་དྲི་འཐུལ་བའི་ལྡིང་ཁང་ནས་གཙང་རིགས་སྐལ་བཟང་རྣམ་འདྲེན་གྱིས་གུས་པ་ཆེན་པོས་ཞུས་ཤིང་དག་པར་སྦྱར་
ཏེ་པར་དུ་བསྐྲུན་པའི་ཤིས་སྨོན་དུ་བཀོད་པ་དགེ་ལེགས་འཕེལ། རྩིས་འཕྲུལ་ལག་རྩལ་པ་སྒོ་མེ་ཀུན་བཟང་ཚོགས་འཕེལ་ལོ། ། །
